
In fondo a un cassetto, che odora di stantio e di cose andate a male,
quante brìcciche ritrovo! Un pezzetto di canna, con la quale volevo
fare uno zufolo, un giornale illustrato, un coltello che non taglia
più, un manico di lesina, tre bottoni e poi un cartoccino, giallo,
legato stretto stretto con un filo bianco.

L’apro per vedere che c’è: semi; semi di papavero. Quando sono
per buttarli via dalla finestra, perché ormai non devono nascere
più, vedo un piccolo insetto che non conosco: una specie di sca-
rabeo verde e d’oro, quasi trasparente come un vetro prezioso.

Mi dispiace.
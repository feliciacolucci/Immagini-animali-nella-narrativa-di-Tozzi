
Anch'io ho avuto due carri verniciati di rosso, che mi destavano
la mattina quando i contadini li portavano con i bovi nel campo.
Carri di concime o di uva, di granturco o di grano, di saggine o di
pomodori. |

Li ebbi da mio padre, ed io li vendei perché avevo da pagare un
debito.

To non avevo mai posseduto niente, che mi fosse durato molto.
Mi ci ero tanto abituato che anche i miei sentimenti, scambiandoli
per balocchi da pochi centesimi, li ascoltavo sempre con malevola
e giusta ironia. Non era, forse, l’unico modo per non ingannarmi
più? Impazzito per aver pensato subito che io potevo finalmen-
te credere: effetto del mio bisogno di credere. Dopo tanto tempo,
ecco che in vece di altre cose innumerevoli, di ogni genere, 10 ripen-
so ai due miei carri. E alla mia vita quale avrebbe dovuto essere.

A me non era lecito escire dal mio paese. Ascoltare là le musi-
che della domenica, passeggiare con tutti gli altri le mezze giornate
intere per la strada che gira attorno alle case, amare qualche ricca
fantoccia.

E, sopra a tutto, avere ancora i due carri verniciati di rosso.

Il gallo che la mattina fa tremare il cuore di gioia; le noci man-
giate con il pane, ancora in maniche di camicia; le cipolle strofinate
sul sale tenuto nel palmo della mano. La dolcissima aia costruita
bene e spazzata!

Fedeltà ed amicizia dei campi verdi!

Le prime pesche vendute, i vitelli comprati alla fiera, il vino
assaggiato dai tini, ancora caldo e torbido; e il suo afrore! Gli
acquazzoni che fanno ridere; la terra che sporca le mani!

E le feste di campagna con gli organetti, briachi, a singhiozzare
lontano tra i campi; e fanno venir voglia di andarci anche noi, die-
tro; le feste che restano per sempre nell’anima con i fuochi artifi-
ciali e i palloni di carta che vanno a cadere quando pigliano fuoco!

E la cometa che fa paura!

E il temporale livido, con la grandine bianca bianca; con i lampi
che accecano! E tutte queste case del paese, che ci sono non si sa
perché; con le strade lontane per la maremma di Grosseto e verso
Siena; e si sperdono, giù nelle vallate, dopo dieci o quindici chilo-
metri; le strade che aspettano. In vece, non l’ho né meno più visto
questo bernoccolo di case! I miei carri non mi destano più; e il
gallo, benché duro, l’ho mangiato.
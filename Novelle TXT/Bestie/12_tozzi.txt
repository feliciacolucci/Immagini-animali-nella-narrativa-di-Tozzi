
Dove vai tu ch'io sento parlare e perciò riconosco? Tu non esisti,
ma io vedo lo stesso come sei vestita; ti vedo camminare, ti sento
vicina; e scorgo bene il tuo viso. Allora, non mi rimane che metter-
mi a scrivere, perché ci sentiamo già d’accordo; ed io qualche volta
suggerisco e finisco 1 tuoi pensieri, e qualche volta bisogna che ti
ascolti. Tu sparirai come una bolla di sapone; anzi bisogna ch’io mi
attretti perché tu mi giri intorno con troppa fretta, rapidamente.

E se m’avvicinasse una persona di casa, ecco tu, o allucinazione,
te ne andresti dietro la porta; ed è probabile che tu non tornassi.

Potrei raccontare con precisione come sei pettinata, come tieni
le mani.

Ma ecco sento chiacchierare da vero; e un piccione, beccando a
un vetro della finestra, ti strappa da me.
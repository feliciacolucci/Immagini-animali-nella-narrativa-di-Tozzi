
Il cielo sta per doventare uno specchio: è già impossibile guardarlo.
Qualche uccello, che di rado vedo entrare in una boscaglia di

pini, fa credere che sia disseccato come quelli imbalsamati; e la sua
ombra affonda passando nella polvere della strada.

’è un piccola sorgente che a pena è buona ad escire di tra 1
ciuffi dell’erba verde, sotto l’ombra di una querce. L'acqua, al buco

della sorgente, un ago che si spezza sempre, scintilla e poi sparisce.
In giro c’è nata questi dieci metri quadri di erba che lustra; e basta.

Il luogo è così silenzioso che par di udire l'erba. E la fonte, con
lunghi rigagnoli, che non smettono più, va giù per il prato a fare la
calligrafia.

Quando ritorno nella strada, la polvere scotta; e 10 cammino
adagio, per non sudare.

Per lo più i nomi di quelli che fanno parte d’una famiglia acquista-
no un’armonia che li riunisce, sembrano fatti d’una stessa materia,
come i chicchi d’un rosario. Già i nomi, che si tramandano da avo
a nipote, completano questa fisonomia. Delle persone che amia-
mo, dei nostri parenti, non rimane nel tempo che il loro nome;
quand’essi non sono né meno doventati fotografie sbiadite negli
angoli meno visibili del nostro salotto.

Siccome la mia zia era morta povera, non avevo mai più aperto
l'armadio dove stavano ancora i suoi abiti. Soltanto dopo cinque
anni, dovendo ripulire la casa per prender moglie, untai con la pen-
na e con l’olio la serratura prima di ficcarci la chiave ricoperta di
ruggine.

Dunque dicevo che la mia zia aveva una voce che ricordava le
pasticche biascicate senza che nessuno se n’avveda. Tutte le volte
che veniva a cercarmi, ch'io l’avessi chiamata o no, teneva le mani,
una dentro l’altra, nel grembo. Quando se ne andava, era certo che
le moveva perché aveva intenzione di mettersi a qualche faccenda.

Si chiamava Betta, ed aveva cinquant'anni quando morì di male
nervoso.

La sua vita ch’ella non mi confidava, il suo modo di parlare per
nascondersi più che fosse possibile: per me non era che una vecchia
vestita male, con molte grinze, senza denti, senza sentimenti, affe-
zionata, paziente, modesta.

Accendeva i fiammiferi soltanto su l’impiantito, a mangiare ci
metteva tre volte più di noi e mangiava meno, voleva esser l’ultima
ad andare a letto, la prima ad alzarsi; quando non faceva niente
s’appoggiava sempre a qualche cosa, in cucina alla madia; si confes-
sava ogni mese; era di stomaco debole; non le piaceva l'agnello; non
sapeva né leggere né scrivere; canticchiava quand'era sola. Tutte le
cose che diceva riguardavano soltanto quelli di famiglia. Per solito
cominciava così: «Il mio povero marito...». Aveva tre figliole tutte
sposate, che andava a trovare per le feste solenni.

Fra invecchiata tra cinque casupole, che chiamano Ferraiola, a
ridosso d’una scorciatoia scavata sul galestro e le macchie di gine-
pro. Questa scorciatoia è l’ultima svoltata, dinanzi al lavatoio, che
si trova per salire a Pari; e porta, passando da Casale, fino a Paga-
nico e poi a Grosseto.

La prima figliola stava a Pari, ossia distante meno di mezzo chi-
lometro da Ferraiola; ma la zia non si sarebbe mossa da casa senza
mettersi il migliore vestito, e parlava di Pari come di un territorio
straniero, a cui non s’appartiene e con il quale non c’è niente da
vedere, dove non si va che di rado e il meno possibile e per qualche
ragione speciale. Non importava che dalla sua finestra vedesse tut-
to Il cocuzzolo del caseggiato!

L’ultima volta che la mia zia venne da me, mi portò, dentro un
fazzoletto, due conigli da razza che le graffiarono le mani.

Bisognò disinfettargliele; ed ella non voleva e ci pianse.

 

 

 

 

 

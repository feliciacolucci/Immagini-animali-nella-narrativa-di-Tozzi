
Era di settembre, e l’uva cominciava a maturare; ma i chicchi pare-
vano trasparenti quando i raggi del sole entravano tra i pampani.
Fro in mezzo a una vallata, vicino ai pioppi, tutti contorti, di un
borro. Mi pareva che la vallata si sollevasse su, attratta dalle due
colline piene di oliveti e di vigne. Le pesche erano mature, e pensa-
vo di mangiarne almeno una. Ma esitavo a muovermi. Tra due viti,
vidi una ragnatela: era un poco umida, e mi venne voglia di toccarla
con la punta di un dito, ma senza romperla. La peluria della prima
donna ch'io ebbi non era così morbida.

Quel melo, il più bell’albero del mio campo, lo saluto tutti 1 giorni
dalla finestra.

So che l’ha piantato il mio zio Pellegro. Ma lo avevo visto la pri-
ma volta quando mio padre dovette tagliare i legacci di salcio perché
lo stringevano troppo; e il fusto, ingrossando, s’era quasi reciso.

Allora gli cambiarono il palo.

L’anno dopo fece tre mele; e mezza mi fu data ad assaggiare.

Per altri tre o quattro anni non lo vidi più.

Ma quando ripassai di lì, s'era fatto irriconoscibile: una buccia
lucida e tenera che veniva via a toccarla con l’unghia; tanti rami e
così alto che lo guardai rovesciando la testa in dietro.

Vidi che era cresciuto prima di me e che mio padre ne faceva
gran conto. Gli avevano zappato la terra attorno come agli olivi;
ma, siccome era autunno, gli erano rimaste poche foglie sbiadite; e
nelle punte dei suoi fuscelli i segni dove stavano le mele: una sola,
anzi, gialla e grinzosa. La guardai meglio, prima di staccarla con
una zollata; ma, raccattatala, m’accorsi che dalla parte di sotto c’era
il buco di un bacherozzolo. Allora la tirai lontano.

L’anno dopo, a primavera, lo ritrovai fiorito tutto bianco; come
una gran festa.

L’avevano potato e 1 suoi rami facevano una specie di circonfe-
renza un poco vuota nel mezzo.

Ma uno dei suoi quattro rami che venivano su dal gambàno era
gobbo e un poco più corto perciò.

Quasi tutti 1 contadini, passando sotto, ci ficcavano la punta
della falce per cercar meglio con tutte e due le mani nelle saccocce
del panciotto la cicca e i fiammiferi.

L’anno dopo ebbe la prima disgrazia: ogni fronda fu fasciata da
centinaia di ragnatele piene di bruchi; che gli mangiarono in meno
d’una settimana 1 fiori e le foglioline. A maggio, era già per seccarsi.
E per due anni non fiori né meno più.

Allora mio padre lo fece scapitozzare; e dentro una rigonfiatu-
ra, a metà del gambàno, lo trovarono pieno di bachi carnosi, duri
e gross1 più delle dita; ed avevano capocchie tonde e rosse più del
sangue. Furono uccisi con il coltello, a pezzi; e la pianta si riebbe.

Ma di mele n’ha fatte sempre meno. Ora, cinque o sei sole, che
se le mangiano gli uccelli e le vespe.

La primavera è proprio da per tutto, anche dove non ce n'è biso-
gno. Anche tra, i sassi del muro franato l’erba è voluta crescere.
Peri sentieri più scoscesi, tra i tronchi degli alberi che furono abbat-
tuti con l’ascia, con un’ambizione di farsi vedere che pare perfino
ingenua. La primavera assomiglia, questa volta, un poco alla stanza
che la nostra amica, aspettandoci, ha adornato di fiori comprati a
posta. C’è uno sciupio di gemme e una voglia di fiorire che pare
una di quelle accoglienze da segnare poi nel nostro calendario.
La primavera in tutti gli stili, perfino roccocò; con certe manie di
fare effetto per forza. E pensando a tutto questo lusso, ci si prova
ad esser contenti. Le margheritine bianche, quelle dei prati, fanno
di tutto per darvi nell’occhio; e gli stessi prati si sono lisciati con la
rugiada e il fresco che pare perfino bizzarria e voglia di divertirsi.
I pini metton fuori la loro resina come se volessero regalarvela a
tutti i costi, e ci si avvicina a loro per guardarli meglio; mentre anche
l'azzurro rimane Îì per lì un poco rintontito, quasi non sapesse che
fare; e, forse, vergognoso di non odorare né meno quanto una vio-
letta. E c'è modo, del resto, per tutti di far qualche cosa.
Ma perché, proprio ora, un maggiolino morto?
 

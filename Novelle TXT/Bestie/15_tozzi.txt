Le notti d'estate non dormivo: e, s'ero andato a letto piuttosto pre-
sto, mi rialzavo e uscivo. È strano come la notte mi sia impossibile
pensare a quel che ho fatto il giorno! È per me un altro mattino che
comincia. I miei sogni, allora, sapevano d’aceto od erano voluttuosi.
E le strade solitarie, dove i lampioni parevano acchiapparsi al
muro per non cadere dalla stanchezza, svegliavano tutti i miei bri-
vidi; e cercavo per l’indomani gli amici e la donna da amare, che
non amavo mai. Quando tirava vento, qualche manifesto staccato,
sotto un arco, sbatteva nel muro; e anche il mio cuore sbatteva.

Quando amavo sempre la medesima, mi piacevano 1 tetti rossi e
i geranii. Di primavera m’ostinavo a doventar cattolico e d’inverno
sognavo di doventar ricco.

Ah, non dimenticherò che ella si faceva togliere le calze da me
perché le baciassi i piedi, si faceva sbucciare le frutta, mi bruciava il
viso con la sua sigaretta! E perché, quand’ella mi teneva abbraccia-
to, io guardavo noi due nello specchio e non sapevo se fossimo di
qua o di là da esso? E perché dimenticavo perfino il mio nome? Ella
mi aveva ingannato sempre; ma ero così abituato a lei che l’amavo
egualmente. E per la stessa ragione che l’orsa la notte splendeva,
così doveva esserci il mio amore; e mi pareva che la mia bocca fosse
nata soltanto per baciare lei. Ah, sì!

Mi piacevano 1 tetti rossi, i platani pieni di foglie, le acacie quan-
do avevano messo i loro fiori, i muri delle strade e le finestre chiu-
se! Ma più di tutto, lo ripeto un’altra volta, mi piacevano le distese
dei tetti rossi ch’erano una festa per la pioggia e per il chiaro di luna
che mi faceva stare con la testa ai vetri.

Pensavo, in vece, a cose che avrebbero dovuto nascere l’indo-
mani e che io stesso dimenticavo. Non so di che mi vergognassi.

In campagna mi fermavo sotto un albero che aveva 1 rami trop-
po schiacciati, e gli offrivo di sorreggerli con la mia anima. E prima
d’entrare in una strada io mi ci affidavo tutto. La stessa città mi
pareva forse più di cento città: quella di quando avevo venti anni
non somigliava a quella di venticinque; la molta gente, che cono-
scevo, mi faceva lo stesso effetto di un pianoforte se si pigiassero
insieme tutti 1 SUOI tasti.

Rientrato in casa, deliberavo di star con la finestra aperta; e allo-
ra la notte aveva una dolcezza piena di estasi sovrapposte, come
accordi, dal silenzio. Palpavo, con le braccia scosse da brividi, il
mio letto dove m’aspettava il sonno come un compagno. Ma 10
ero certo di non aver mai dormito; e mentre la musica della notte
entrava, quasi di corsa, dalla finestra, 10 ascoltavo in piedi nel mez-
zo della stanza: la mia giovanezza era una cosa sola con il tempo,
che mi trasportava con sé. E respingevo da me l’ultima donna, la
cui nudità mi faceva un poco di ribrezzo.

Ma perché, dunque, quando due briachi cantarono io non chiusi
la finestra? Perché la loro voce mi dava una gioia irrefrenabile, una
contentezza che non mi faceva star fermo? Sapevo forse spiegarmi

quel che fosse avvenuto? Non potevo io aver ucciso molta gen-
te? Di che cosa temei, all'improvviso? Perché non morii in quel
momento di dolore?

La voce dei due briachi divenne come un disperato singhiozzo
lungo, una tristezza che mi faceva raccapriccio. E, quando, affievo-
lita, fu per sparire, io mi sporsi dalla finestra: le stelle mi parvero
più belle, e lì ad aspettarmi.

E capii perché un gatto, accovacciato su la porta di casa mia,
fosse scappato quando gli fui vicino.

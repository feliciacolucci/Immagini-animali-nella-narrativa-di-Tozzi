
Mi piacciono molto quelle persone che adoprano, parlando, modi
di dire differenti a tutti gli altri. Mi sembrano, le loro conversazio-
ni, riconoscibili, amicizie a cui ci si possa affidare di più.

E, così, ho imparato che le cose hanno per ogni persona una
fisonomia differente.

Una persona si distingue più profondamente dal suo modo di
parlare che dal suo viso.

Con quale voce, per esempio, dovrei parlare di un bel prato ver-
de? E con quale altra di questa crocetta d’oro ritrovata per caso e
che la mia mamma portava?

Ed ho la certezza che sia viva da vero, la mia mamma! Sono
venti anni che è morta? No; non è vero. È viva ancora.

Ecco ancora le sue vesti, ch’ella si metterà. Ecco il suo armadio, le
bottiglie dei profumi, il suo cappello.

La porta della mia camera l’ha lasciata aperta lei; stasera non man-
gerò, se non c’è Insieme con me.

Le farò trovare un gran piatto di fichi maturi: ne è ghiotta.
Il pane fresco; e lo metterò, al suo posto, su la tavola. Il suo bicchie-

re alto e scannellato, di vetro un poco verde e con il fondo rossiccio
di vino che non si può lavare di più.

Ho imparato a vivere con la mia anima! Ora devo imparare a
vivere con la mia mamma.

Non abiterò più nessuna casa dove non sia anche lei: 10 la seguirò
con un’obbedienza che 1 fanciulli non hanno.

To non parlerò che alla mia mamma.

Ed ella mi ricomprerà un paio di piccioni; a cui taglierà le all,
perché non mi volino via.

 

 

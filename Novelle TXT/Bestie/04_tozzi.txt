
Mi ricorderò sempre degli otto mesi che, a Siena, precedettero il
mio matrimonio; forse perché non mi accadeva mai niente, e tutti 1
giorni, due volte, scrivevo alla mia fidanzata.

Stavo a retta in Via del Refe Nero, in fondo alla scesa. La mia
padrona vendeva il vino, e dalla sua fiaschetteria si poteva salire in
casa: di lì passava sempre lo sguattero di quella trattoria che avevo
incaricato di mandarmi il pranzo e la cena.

Per pigliar moglie aspettavo che i miei interessi, essendomi
morto anche il padre, fossero stati sistemati. Parentele non c’era-
no; ed io vedevo molto di rado anche i miei amici. Andavo a tro-
varne qualcuno la sera, quando mi ero sentito troppo solo. Anche
con la mia fidanzata parlavo, sì e no, tre volte il mese, di nascosto,
fuori di città, perché suo padre non aveva ancora voluto dare il
suo consenso, permettendole nondimeno di ricevere le mie let-
tere e di rispondermi: credo che volesse aspettare la sistemazione
della mia eredità, ch’egli supponeva molto al disotto di quanto è
stata. C'erano, è vero, molti debiti da pagare; ma non abbastanza
da sciuparmela!

Il mio amore sincero per Clementina aveva molto influito su la
mia vita e sul mio carattere. Mi ricordo che una volta, per esempio,
avrei potuto veder nuda, riflessa dal suo specchio, la mia padrona
di casa, che non era né brutta né vecchia, ed io invece entrai in fretta
nella mia camera. Un’altra volta, d’estate, mi ritrassi dalla finestra
perché a un’altra finestra, dall’altra parte della strada, a un piano
più basso, c’era una ragazza che si spogliava. Ora non lo farei più!

Ogni giorno m’accadeva di vedere e di osservare le stesse cose e
le stesse persone. Il calzolaio, di faccia, che faceva in vano la corte
alla mia padrona: era un ometto piuttosto basso, magro, con i bat-
fetti sottili e gli occhi glauchi: ad ogni momento, lavorando, sedu-
to sul suo panchetto, si passava il dorso della mano, quella libera,
sopra i baffetti.


Un altro vinaio che stava su la porta della sua fiaschetteria a
guardare sempre quella della mia padrona: qualche volta faceva
anche pochi passi, nella strada, con le mani incrociate: portava un
grembiule con una gran tasca dove teneva i soldi e le chiavi, un
berrettino scuro; e aveva 1 baffi neri, alto e sempre serio, a capo bas-
so. Quando entrava un cliente nella sua bottega, lo lasciava passare
innanzi € dava un’occhiata a quella della mia padrona. Sopra la sua
insegna c'era una Madonna, ad affresco, scalcinata e stinta: tutti 1
sabati le accendeva il lumino, tirando giù la fune a cui era attaccato:
riconoscevo perfino il lieve cigolìo della carrucolina. E poi restavo,
dietro 1 vetri, a guardare quel lumicino che faceva scorgere soltanto
le mani e le ginocchia della Madonna.

Nella casa di faccia alla mia, un poco di sghembo, perché la via
non è dritta, c’era un laboratorio di sarta. Una delle ragazze, saran-
no state quasi una dozzina, non andava, nell’ore di riposo, a man-
giare come facevano le altre; ma socchiudeva la finestra dietro la
quale prima aveva mangiato, in piedi, il suo spicchio di pane con
il companatico, per fare all'amore con uno studente che aveva la
finestra di fianco alla mia. Il sole le batteva, tra l’una e le due, pro-
prio su la faccia, ma stava per tutto quel tempo quasi immobile: era
biondissima, con una carnagione più rossa che rosea. Non sorride-
va mal, forse per nascondere di più agli altri il suo motivo di star lì.

Sopra a me, abitava la moglie di un pizzicagnolo, e tutti i pome-
riggi il vicecurato della nostra parrocchia saliva da lei: ne sparlava-
no, ma non ci credo. Era pallida e con un collo così gonfio che mi
faceva pensare a quello di un’anatra quando ha il gozzo pieno.

Qualche sera, io escivo e andavo in Piazza di Provenzano: c’era
più fresco e vedevo la campagna doventar madreperlacea, dietro
le mura della città, tutte rosse e più alte o più basse secondo la
forma dei poggi che, di seguito, salgono e poi scendono. In fondo,
il Monte Amiata che brillava come una seta azzurrognola; men-
tre gli avvallamenti del terreno, quasi tutto creta, si empivano di
un’ombra violacea, e i rialzi s’illuminavano di giallo o di bianco.
Poi l’ombra velava ogni cosa, 1 colori si confondevano e sparivano:
e tutta la campagna mi dava un senso di solitudine che mi scorag-
giava. Quando m’allontanavo dal murello, su cui m’ero appoggiato
con il petto e con i gomiti, i tre lampioni della piazza erano già stati
accesi, la facciata della Chiesa era più grigia, la cupola pareva per


sparire nel cielo con la sua palla dorata che non luccicava più. Via
Lucherini, in salita, era oscurissima: io tornavo a casa toccando uno
per volta i colonnini dalla parte del mio marciapiede. Qualche vol-
ta, da un uscetto, che è più alto della strada due scalini, esciva una
meretrice che ci stava di casa. Ed io, per guardarla, una volta, buttai
giù, urtandoci, una gabbia con un merlo; che un ciabattino teneva
attaccata ad uno stipite fuor della sua bottega.

 

 

 


Tutti quei fiori, che ho sognato!

La mia anima, dunque, sapeva di qualche funerale che i0 non so.
La mia anima è stata a qualche funerale.

In fatti, tutt'oggi nella mia casa, vuota e deserta, c’era un senso
di cose tragiche, nascoste a me. Quand’io aprivo gli usci, avevo
paura; e la carta delle pareti aveva un’aria di silenzio quasi timido;
non canzonatore 0 vispo, come altre volte.

Tra le stanze c’era 'un’intesa e un accordo di non dirmi niente:
qualche parola che se la passavano quand’io voltavo le spalle. I miei
libri facevano di tutto perch’io non li prendessi in mano; le stoviglie
nel salottino da pranzo erano mute e così tristi che 10 non mi sarei
arrischiato ad adoprarle né meno una; perché mi sarebbero cadute.

E ricordandomi, in vece, nettamente, qualche altra giornata
quand’ero stato tanto bene in casa mia, quando non m’ero né meno
accorto di esserci!

Io, dopo tanto tempo, devo domandarmi ancora per chi erano
quei fiori. Ma le tortore hanno fame; e dico che comprino il miglio
perché mangino.

Sentirsi solo è un piacere che spaventa.

Un’ora dopo la mezzanotte non avevo più sonno né stanchezza;
e la conversazione fatta con un amico e un’amica, quantunque di
poche ore innanzi, cominciando da quando avevamo cenato insie-
me, mi pareva già sì lontana che pensavo se l’indomani ambedue si
ricordassero di conoscermi.

Con il chiaro di luna in bocca, credevo di masticarlo; e c’era
tutta la strada che voleva saltarmi addosso.

Prima ancora di sapere perché, mi viene freddo e poi distinguo
la voce della civetta.


Vorrei leggere come un ragazzo, vorrei capire come un ragazzo.
Là giù, nel bosco fresco di verde e di ombre, ho lasciato il giocat-
tolo del mio passato, perché si sono rotti i fili. Ma io mi metto a
guardare fisso il turchino perché me ne venga un altro; magari fatto
come una nuvola. Anche la pioggia è il giocattolo con il quale ruz-
zano le fontane del giardino; anche il mio sorriso è un giocattolo,
come il mio cuore che batte.

E la mia ombra è il giocattolo del sole; la mia voce è quello della
mia anima.

Quando siamo morti non si parla, e allora quel che s’è detto lo
ripetono gli altri.

Anche la bara è il giocattolo, che si mette sotto terra.

E, s'io fossi un ragazzo, vorrei chiedere a Dio che questa fresca
erba bella la lasciassero in pace; e mi scriverei da me il libro di let-
tura.

Farei doventar buone anche le vipere.
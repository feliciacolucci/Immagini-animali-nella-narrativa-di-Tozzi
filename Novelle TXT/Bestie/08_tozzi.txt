Io non so chi fosse il morto. La marcia funebre suonata dalla Filar-
monica mi fece balzare da sedere: il carro a cavalli aveva già voltato
per un’altra strada, e le fiamme delle torce mi fecero caldo al viso.
Passò la folla degli amici e dei curiosi. Le corone, sorrette a mano,
si comportavano così bene che ciascuna s’appoggiava su le braccia

dei due uomini come se non avesse potuto più resistere al pianto
della musica. I ceri cercavano di cadere. Lo stendardo, verdastro e
sporco, faceva di quando in quando alzare gli occhi agli incappuc-
ciati di bianco; le cui medaglie attaccate alla cintola sbattevano.

Quando tutto il corteo fu passato, 10 rimasi alla finestra roden-
do con i denti il legno della persiana. E mi distrassi, a poco a poco,
guardando una zanzara le cui ali parevano infilate a due pezzetti di
capello.

A Vico Alto i vecchi cipressi si fermano all’abside della chiesa di
pietre. L’Osservanza non è lontana, e si vedono le strade prima
sparire e poi ritornare verso Siena, quasi aspettate. Le strade sciu-
pano i bei verdi simmetrici, ma l’erba riescirà a rinascerci un’altra
volta sopra. Se di quassù si sentisse crosciare il torrente, che si tie-
ne con sé i salici e i gelsi! Ma, siccome è domenica, la gente passa
proprio per il viottolo che lo rasenta: gente vestita bene e che si
sofferma di quando in quando, forse incuriosita, a guardare attor-
no. Alcuni merendano, con un giornale steso nel mezzo. Vengono,
per quell’altra strada che fa il giro lungo, le sordomute e poi le
convittrici.

Un contadino, appoggiato a un cipresso, fuma.

Oh, anch’io voglio fare all'amore e voglio passare lungo il tor-
rente; perché m’annoio a guardare le salamandre che scendono e
risalgono dentro questa fonte dove le alghe mollicce e viscide inta-
sano l’acqua!

Non so ancora spiegarmi, da otto anni, perché la mia amante, una
volta, dopo aver bevuto la birra, chiudesse con il ventaglio aper-
to, dentro il suo bicchiere, una vespa che v’era entrata. Prima era
entrata nel mio; ed ella l'aveva guardata sorridendo, divertendocisi
quasi.

Io cercai di farle muovere il braccio, ma ella, con tutta la sua
forza, non mi dette retta. Mi disse:

— Parliamo d’altro.
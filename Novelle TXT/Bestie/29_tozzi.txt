
Volerti dimenticare! E i discorsi che ti fo! E i miei sorrisi, e la voglia
di venirmi a inginocchiare, e la luce dei tuoi occhi! E il tempo con
il quale riempio la distanza tra me e te! E qualche tua parola che
par viva e sola! E il pensiero che, se t’amassi, sarei felice! E tu che
non mi hai rimproverato mai! E i nostri ricordi! E il tempo che sia-
mo stati insieme, così dolce, così bello! E il mio ostinato silenzio!

E le mie strette di mano, quando le nostre mani sapevano tutto del-
la mia anima! Sei ancora bella, o forse di più? Mi piaceresti lo stes-
so? Potrei tacere ancora, se ti rivedessi? Ti accorgeresti di niente?

E questa rondine che corre dinanzi al suono della campana, per
non farsi raggiungere!
 

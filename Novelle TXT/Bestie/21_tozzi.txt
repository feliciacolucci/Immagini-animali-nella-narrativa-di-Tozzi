
Gli interessi tra mio padre e i miei fratelli ci facevano inasprire; e, a
poco a poco, cominciammo a odiarci l’un l’altro come se fossimo 1
peggiori nemici. Evitavamo di parlarci, e quando non era possibile
farne a meno, per quanto vivessimo tutti separati, le discussioni
finivano sempre a pugni e a legnate: anzi, una volta, ci mancò poco
ch’io non ferissi, con una coltellata, mio padre. Quando li lasciavo,
mi sentivo arso dall’odio; come se tutto il mio sangue doventas-
se veleno per loro, e le mie maledizioni-attraversavano l’aria come
quei lampi che vengono proprio sopra la testa. Un giorno o l’altro
avrei minato le case!

Me ne tornavo, una volta, così pieno d’ira e d’odio che ne subi-
vo, quasi immediatamente, una stupefazione densa, molle, panio-
sa, che soddisfaceva la mia anima. Alla mia anima appiccavo i miei
fratelli e mio padre; e mi sentivo il sangue più arido della terra
screpolata dall’estate; fermandomi a rompere con i tacchi qualche
zolla entro la quale s’eran perfino seccati i fili di gramigna le cui
punte bianche apparivano fuori. Se qualcuno m’avesse raggiunto
e m’avesse detto: «sono tutti morti», finalmente la mia anima si
sarebbe riavuta. Ma no, no; mai!

Voglia Dio che l’azzurro che respirate, così bello e limpido,
divenga fiele o così duro che moriate subito a bocca aperta con 1
denti troncati in vano per roderlo! Che le vostre case entrino dentro
la terra; e sopra ci verrò a ballare con un’intera banda di musicanti
Federigo Tozzi

 

che pagherò quanto vogliano! Cada il veleno dal cielo, e stasera sap-
pia che siete affogati in quel fiume che vi farei bere per forza!

Quando fui in cima alla salita, vicino a un aratro, vidi una lucer-
tola morta, con le gambe aperte all’insù, così sottile e pallida che
singhiozzai.
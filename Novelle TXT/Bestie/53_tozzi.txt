
La mattinata è fresca come le rose umide; ma tuttavia non riesce a
convincermi che io posso odorarla.

Tutti quei tetti attraventati addosso alla collina di Ovile si abi-
tuano a farsi guardare di quassù, di sbieco, da questo muriccio-
lo così scalcinato che tra mattone e mattone c’entra un dito. Se la
primavera ci fosse già, potrei divertirmi a guardare gli alberi fiori-
ti; ma son venuto troppo presto, in vano impaziente. Scommetto
che quando la primavera ci sarà da vero, 10 non ci verrò né meno.
Ma finalmente capisco perché mi ci prenda questa dolcezza con la
quale voglio prepararmi a scrivere alla mia fidanzata. Là, da una
parte della piazza, dove la ghiaia è più consumata, c’è la porta del
Seminario, verde e sbiadita, con l’architrave di marmo doventato
quasi giallo, contenta di essere accanto a San Francesco, quasi sotto
il campanile. Mi pare ancora di entrarci per andare a scuola. Ma
c'entra il sole, con una lunga striscia che va a ritrovarsi con quella
di dentro il chiostro.

Ed io resto nella piazza. Giù la Porta Ovile, poi campi di olivi e
di viti; e, su in alto, la piccola stazione con i vagoni carichi di sacchi
e di legname; con una strada, per salirci, che gira più di un esse fatto
per ridere sopra un muro da qualche ragazzo. È una dolcezza che,
se qualche volta pare stanca, tuttavia si sente anche lontano lonta-
no, tra le pieghe verdi dei colli dove non sono stato mal.

Il campanile con i grappoli delle campane, che fanno escire per
la piazza i rondoni!

Ed i tetti hanno la pazienza di stare lì e l’abilità di non lasciarsi
andate per riposarsi un poco!

Qui, pensando alla fidanzata, ritrovo molta della mia vita: anche
quando andavo, d’estate, all’ombra, sotto il muraglione delle Figlie
di Maria ad imparare la chitarra; e dove m’ebbi un pugno e riescii
a non piangere; e ricordo il cavallo che scappò dalla caserma dei
carabinieri.
 

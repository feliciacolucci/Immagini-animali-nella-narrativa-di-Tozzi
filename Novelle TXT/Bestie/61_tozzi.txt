
Io m’ero messo in testa di trovare il violoncello che udivo tra gli
alberi del bosco: quando tira vento, non sta più zitto niente! Cre-
devo che fosse a pochi passi da me; e, allora, andavo là, quasi di
corsa. Non c’era più: più lontano ora; ma distante da me quanto
prima. Andavo lo stesso. Né meno! Sempre, sempre vicino a me;
ma non dovevo vederlo né trovarlo mai! Così, sul fiume, il riflesso
del sole camminava sempre avanti a me; e, dove era stato prima,
l’acqua tornava ombra turchina, senza che vi fosse nessuna traccia
di quell’incendio finto.

Così i monti non erano più azzurri quando, dopo mezza gior-
nata di strada, vi ero giunto; ed allora vedevo altri monti; ma era
inutile che io camminassi a posta per questo!

Così le onde che il vento faceva sopra il prato: dov’ero 10, attor-
no alle mie gambe, tutto era fermo come me.

Così i miei sogni quando mi sono destato.

Né, da vicino, ho mai potuto guardare la trasparenza violacea
che aveva un piccolo padule del fiume: non c’era più.

Così, da ragazzo, l’eco della mia voce: un’altra voce, ma senz’a-
nima.

Così i pappi di certi fiori, quando volevo portarli in mano.

Il violoncello del bosco l’avrei voluto comprare, per darmi l’aria
di essere ricco. E suonarlo i giorni di festa della mia anima; ammae-
strando un liocorno, color di carta bianca, che prenderei da qualche
favola vecchia.

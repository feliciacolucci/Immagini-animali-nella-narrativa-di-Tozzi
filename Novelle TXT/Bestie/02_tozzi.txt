
Nel tinaio, sotto un vecchio barile che aveva perduto anche i cer-
chi, ritrovo una tavola di sorbo. Perdio! Se mi riesce a segarla come
voglio, mi ci viene un bel tagliere. Prima, con la lima a triangolo,
arroto i denti della sega, poi mi metto all’opera. È legno così duro
che, per quanto consumi tutta la sugna che tenevo incartata su la
cappa del camino, non giungo alla fine. La sega brucia e doventata
pavonazza. E poi, non mi riesce d’andare a filo. Allora prendo un
accettino e concio la tavola alla meglio. Quando ho quasi finito,
m’accorgo che c’è un buco fatto da un tarlo. Lo voglio trovare!
Spacco nel mezzo la tavola; e in fondo al buco, che gira quasi come
una spirale, lo trovo: bianco e tenero, con una puntina rossa. Lo
lascio stare: 10 sono Dio, ed egli è un solitario dentro una Tebaide.

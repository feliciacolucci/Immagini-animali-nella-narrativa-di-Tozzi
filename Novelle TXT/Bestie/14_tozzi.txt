
Nei grandi prati, che mi piacevano anche prima di leggere il Petrar-
ca, torno per vedere i fiori che avrei offerto, molti anni fa, a qualche
ragazza che me l’imaginavo come ora la vedo disegnata in qualche
libro. Doveva esser soprattutto buona e sentimentale; e mi dove-
va amare sempre lo stesso quantunque l’avessi sposata. E, qualche
volta, rileggendo le nostre lettere, dovevamo sospirare insieme.

Mai fiori ci sono anche quest’anno e forse di più, perché il tempo
è stato meno secco; e allora mi vien voglia di correre vetso l’orizzon-
te per vedere se mi riesce d’abbracciare questa donna che mi pare più
viva di prima.

Ma c’è soltanto una rondine che stride.
 

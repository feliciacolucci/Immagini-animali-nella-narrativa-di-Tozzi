
La strada dove non sono più stato è quella che m'era piaciuta tanto,
forse più delle altre.

Già non vi passava nessuno! L’erba v’era alta, con il muschio
così verde che pareva una vernice a olio, sciolta.

Sempre l’ombra del muro altissimo, scrostato, scalcinato;
un’ombra che pareva più pesa del muro, fredda, silenziosa.

E di là, a pochi metri di distanza, il sole chiaro e caldo; e le far-
falle che quando si son prese in mano bisogna ucciderle!
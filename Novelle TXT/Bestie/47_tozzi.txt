
Un mio amico era in agonia. Caduto da una scala aveva battuto
l’occipite, non riprendendo più i sensi. Siccome non l’aveva potuto
comunicare, il prete gli lasciò la stola sopra i piedi dopo aver detto
molte preghiere.

La mamma del moribondo stava nella stanza accanto, con l’u-
scio aperto, a piangere; io, stringendo i ferri a piè del letto, lo guar-
davo. Il suo volto acceso dalla febbre aveva, di quando in quando,
una contrazione lunga e lenta; ma gli occhi restavano chiusi, sem-
pre più in dentro.

Una ragazza, dall’altra parte della strada, cominciò a cantare;
io la feci star zitta. Il rantolo diveniva sempre più forte, alternan-
dosi con un sibilo così dolce che mi ricordava, con terrore, tutte

le nostre allegrie. La febbre gli aveva seccato le labbra. Io pensavo
come bagnargliele, quando entrò una delle sue due tortore. Prima
ch’10 facessi in tempo a rimandarla in dietro, era già volata sul let-
to, proprio sopra il guanciale molle di sudore. Allora, perché non
si mettesse a svolazzare, buttando in terra qualcosa, aspettai che
tornasse via da sé, come credevo che avrebbe fatto.

Gli montò su la fronte, che s’increspò; e, allungando tutto il col-
lo, gli diede una beccata tra le labbra. Egli era uso a farsi prendere
di bocca 1 chicchi di granturco o di granella.

Allora, troppo tardi, la scacciai. Ma, dal labbro di sotto, dovetti
asciugare con il cotone idrofilo le gocce di sangue, che smisero sol-
tanto all’ultimo respiro.


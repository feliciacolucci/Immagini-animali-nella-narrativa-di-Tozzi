
Piove tanto che ormai i fichi sono sciapiti. Allora assaggio l’uva;
e, con un grappolo in mano, piglio attraverso la vigna. Qui c’è un
palo da rialzare, là una vite da buttar via. Ma io sono il padrone: mi
faccio ubbidire anche dal grano, e mi volto alla luce per dire: doma-
ni tornerai e seguiterai a maturarmi l’uva. Io assaggerò il mosto.
Come odiai uno de’ miei pavoni, che capii più orgoglioso di me!

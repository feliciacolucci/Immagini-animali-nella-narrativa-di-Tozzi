Una sera d’estate mi sedei a piè d’un greppo e cominciai a fumar
sigarette l’una dopo l’altra. Era molto scuro, e le stelle parevano
così piccole che certo avrebbero bucato. Avrei voluto con me un
amico per parlare di qualche cosa, o meglio per ascoltarlo. Quando
voglio bene ad un amico, mi piace di più star zitto fumando.

Quasi annoiato e intristito a star lì, appuntellai le mani su l’er-
ba e fece per alzarmi. Allora un grillo, così vicino che non racca-
pezzavo dove, cominciò a cantare. Era tra le mie ginocchia, forse?
Era dietro a me? Né meno. M°era saltato addosso? MI scossi tutto:
no. Dovetti andarmene, e mi misi a piangere.

 

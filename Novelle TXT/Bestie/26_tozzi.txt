
Non ho mai guardato dentro un pozzo senza pensare alla morte.
Quando la brocca, tirata su dalla contadina, la rivedevo dondola-
re al gancio della fune, mi pareva che fosse stata salvata. E, prima
di beverci, mettendola piegata alla bocca, lo sguardo a quell’altra
acqua dove 1 riflessi del cielo si spezzavano!

Aprendo la finestra, la mattina, la prima occhiata era al poz-
zo; la sera, rientrando in casa, mi allontanavo in fretta dal pozzo;
il meriggio non mi riesciva a capire che cosa fosse un pozzo. E 1
mendicanti che si fermavano a bere! E le loro lingue molli della sua
acqua! E la bella pioggia, limpida e allegra, che v’andava dentro giù

per le grondaie contorte, attorno alla mia casa! E l’annaffiatoio che
non ne aveva paura! E la capra che, belando, vi s'arrampicava!

Mi ricorderò sempre dei bei prati verdi che cominciavano dalla mia
anima e da’ miei piedi, e finivano quasi all’orizzonte. Pareva che
tutta la terra stesse zitta per forza! O lunghe ventate, che non mi
davano tempo di pensare! Forse, non ero triste quanto Oggi; e tutte
quelle mattine passate in ozio mi facevano bene.

Vedevo i contadini lavorare, di lontano, sul terreno a poggetti:
e mi proponevo di andarci a parlare. Ma, fatti pochi passi, non ne
avevo più voglia. Allora guardavo le case dei poderi, sempre dietro
una sfilata di cipressi, con la strada in salita dove i carri avevano
lasciato solchi larghissimi, sciupandola e portando via qualche stri-

sciatura dai greppi. Forse, lo ripeto, non ero triste quanto oggi; e
nel mio cuore i sogni non erano come vipere che si sentono buone.
Allora, una giornata trascorsa non mi pareva un’altra ruga della
mia fronte; e non avevo voglia di piangere, come ora, anche per
piccola cosa e anche per niente.

Ma, forse, mi pentirei io di piangere?

Io sono soffocato dal mondo; e, quando parlo, mi pare che la
mia anima riesca ad escirne fuora. E perché posso sentire odori che
forse né meno esistono?

To avevo in mente di trovare alberi, ed alberi erano da per tutto.
Ma quel cielo, tutto turchino uguale, che mi pareva fossesi chiu-
so soltanto pochi momenti innanzi che io arrivassi, mi metteva un
rimpianto di sogni.

Su i poggi cretacei l’aria splendeva, i fieni tremavano e luccica-
vano; e dalla strada, ch’10 non vedevo, si fermavano, quasi salendo
sopra i greppi, lunghe strisce di polvere dietro le automobili. Quel-
la polvere pareva gialla; ma, diradandosi sempre di più, cominciava
a brillare proprio nel momento ch'era per sparire affatto.

Dopo aver guardato, scendevo lungo i confini umidi del mio
campo, dove l’erba era sempre più fitta e più alta. Talvolta nascon-
deva l’acqua traboccata dal fossetta; e mi bagnavo tutte le scarpe.
Arrivavo fino ad un pinzo, dov'era un nocciolo selvatico: fermato-
mi dinanzi a lui, a poca distanza, non andavo via senza aver prima
troncato un ramicello che mettevo subito in bocca. Risalendo il
confine, verso casa, mi chinavo, senza fermarmi, per strappare un
ciuffo di nipitella; e la sfregavo tra le mani.

Sul mio poggio, rivedevo i cipressi e le siepi. Allora guardavo
lungamente il turchino, ed ero contento di vedervi un pettirosso
che ruzzava con le sue ali.

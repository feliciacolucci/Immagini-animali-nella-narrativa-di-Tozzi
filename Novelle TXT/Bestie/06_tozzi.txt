
Egli è tisico: con il viso giallo e incavato. Soltanto la punta del naso
ha pavonazza e con qualche bitorzolo. Porta gli occhiali, e dentro
1 suoi occhi pare che cada la cenere. Cammina a lunghi passi rigidi;
smuovendo, secondo il piede, le spalle.

Ella si vergogna di mettersi una rosa! I suoi guanti sgualciti e
sfondati, la sottana che le resta tra le gambe, il cappello ch’era stato
di moda dieci anni prima, le scarpe con i tacchi storti.

Si conobbero a una birreria, accanto al pubblico passeggio, di
domenica: i tavolini di pietra, rotondi, gli sgabelli di ferro vernicia-
to, l’orchestrina stonata, diretta dal maestro calvo.

SI sposarono.

Non escono quasi mai insieme; ed ella è seguirà da un canettac-
cio bastardo, spelacchiato e rattrappito, che dopo ogni trenta metri
s'arresta per non cadere su le gambe di dietro.

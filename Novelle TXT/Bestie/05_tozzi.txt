
La mia anima è cresciuta nella silenziosa ombra di Siena, in dispar-
te, senza amicizie, ingannata tutte le volte che ha chiesto d’esser
conosciuta.

E così, molte volte, escivo solo, di notte, scansando anche 1 lam-
pioni. Per lo più andavo fino alla Piazza dei Servi, tutta pendente
dalla scalinata della chiesa, con due abeti in mezzo a due piccoli
prati, divisi tra loro dalla imboccatura della strada. Accanto alla
Chiesa, un convento; quasi di faccia, un altro; da una parte, un
muro con sopra i mattoni messi ad angolo; di là dal muro, Siena
con tutta la sua torre. Allora pensavo alla mia fidanzata.

Siccome mi riesciva di vivere, così, separato da tutti, ogni volta
che qualcuno mi guardava con quella sua curiosità acuta che m'ot-
fendeva, io doventavo più triste; e facevo la strada più corta pos-
sibile. Non passavo mai per Via Cavour, che è quella principale;
ma, dal Vicolo della Torre, rasente il Palazzo Tolomei, le cui pietre
sono ormai nere, attraversavo e scendevo per il Vicolo del Moro: in
fondo, a sinistra, c’era la mia casa.

Basta ch’io mi ricordi di quelle mie tristezze perché mi sembri
cattivo anche il cielo di Siena. Specialmente la sera soffrivo troppo,
e non accendevo il lume per non vedere le mie mani: la tristezza
stava sopra la mia anima come una pietra sepolcrale, sempre più
greve; e mi sentivo schiacciato su la sedia. E avrei voluto morire.

La mattina, quando incominciavano i soliti pettegolezzi e le
chiacchiere — la mia padrona, Marianna, non poteva fare a meno,
magari con una parola sola, di farmene sentire subito la feroce per-
secuzione — andavo subito in collera; ed ero certo che sarei stato

male tutta la giornata.

O strade che mi parevano chiuse sotto campane di vetro!

O amicizie sognate, e soffocate per forza dentro la mia anima,
con 1ra!

Quando andavo a lavarmi le mani e il viso in cucina, sotto la
cannella, quasi sempre una lumaca aveva scombiccherato, con il
suo inchiostro luccicante, tutta la porta.
 

 

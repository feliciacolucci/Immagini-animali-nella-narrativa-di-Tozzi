
[54]
Pensavo a una strada in salita del Chianti. Il vetturale era sceso,
perché il cavallo durasse meno fatica; e, con i denti, rifaceva i nodi
alla frusta. Qualche volta, alle svoltate peggiori, spingeva la car-
rozza; di dietro. Io restavo sopra, e guardavo i boschi che attorno
ai miei occhi si facevano sempre più bassi, e guardavo la strada che
usciva di tra le querci e 1 lecci.

Quando il cavallo, tutto sudato, poteva rimettersi al trotto, il
vetturino saliva in serpa; e il suo primo schiocco di frusta mandava
via anche la mia estasi accidiosa.

[94]
Ho sentito più d’una volta, durante la giovinezza, il diaccio della
mia pietra sepolcrale.

Ma questa pietra me la sono pensata anche fatta tiepida dal-
la primavera. Se, allora, la mia anima potesse rovesciarla, e i miei
occhi rivedessero il dolce turchino! Ma solo silenzio d’erba e colori
di licheni, con l’ombra della croce che non fa da meridiana a nessu-
no. Solo qualcuno che si ferma a leggere, per dire: è proprio lui qui.
Ora me lo ricordo bene.

E guarderà il cipresso che invecchia.
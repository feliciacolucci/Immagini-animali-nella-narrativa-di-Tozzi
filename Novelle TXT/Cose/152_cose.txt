
[152]
(gennaio, sera crepuscolo)

San Pietro come un ceppo di cupole, le due piccole laterali. Il ponte
Sisto di cenere azzurra anch’esso, con le statue tùrchine. Il tranvai
che passa sul ponte Vittorio Emanuele non si vede perché dello
stesso colore delle case; ma si vedono passare i lumi.

Il quartiere di Via del Panico è color seppia e verde. Sant’ Angelo
seppia e violaceo. I lumi nella nebbia.

Dall'altra parte, in fondo, gli alberi di Monte Mario. L’argine di
pietra con la curva delle case di un solo colore quasi bianco.

Le case di là dal Ponte Cavour sono in una nebbia turchina,
dello stesso colore del fiume, tagliato qua e là dalle luci rosse dei
riflessi. .

Su Piazza di Spagna, in fondo a Via dei Condotti, la luna enor-
me, pesa.
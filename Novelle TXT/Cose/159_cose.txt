
[159]
(30 giugno - L’Arcadia)

La zampogna per emblema. Un tempio con un anfiteatro, dove
sono sedili coperti di edera, entro un bosco rotondo. Due tabelloni
di marmo con le leggi degli Arcadi (Leges Arcadum) ai due lati
della porta del tempio, sul cui architrave era una specie di menso-
la coperta d’un drappo rosso, con un busto in gesso di Benedetto
XV in mezzo a due vasi di fiori bianchi. Sul tempio, per tutto il
frontale, una balaustra con una fila di vasi da fiori. Un cagnolino
sporgeva il muso e abbaiava. Su 1 sedili ai lati della porta, preti, un
contadino e la sua figliola che allattava un bambino. Poltrone rosse,
dove era un vescovo e una vecchia signora. Sei cieche di un Istituto,
accompagnate da due suore grasse e con gli occhiali. Descrivere la
faccia delle suore. Le cieche avevano i cappellini che andavano in
dietro o di traverso, su gli orecchi. Una squadra d’un orfanotro-
fio, accompagnata da due preti. Un prete che ansima, giungendo;
accompagna un ragazzo. Preti qua e là. Signore dell’aristocrazia e
della borghesia. Preti, soldati. Un monsignore che rideva sempre,
e salutava tutti quelli che venivano, suoi amici, indicando con la
mano dov'era da potersi sedere. Occhi neri, lucenti. Il quartetto dei
ciechi di Sant'Alessio: vecchie arie. Erano quattro giovani, rasati,

e vestiti con la loro divisa. Due poetesse sedute accanto su in alto.
Una anziana, bassotta, bruttina, con un fiore rosso sul petto, e 1
fogli delle sue poesie in mano. Una altra giovane, con il nastro del
cappello che le scendeva fin su le ginocchia, vestita di bianco.


 


[48]

M'è restata una scottatura di sole nell’anima. Ed ecco perché, ora,
quando i miei occhi vedono, ho sempre paura d’avere troppo
dinanzi a me. Come quando, per la campagna alle porte di Roma,
io guardavo soltanto i monti della Sabina e tutta la pianura pare-
va quasi breve; da farsi con qualche passo. Anche l’azzurro m’era
noto come Il tetto della casa piccola, e le sue bande di luce bianca,
all'orizzonte basso, pareva che si venissero incontro. La luna aspet-
tava di doventare luminosa.

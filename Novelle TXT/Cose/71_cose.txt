
[71]
C'era una festa che non conoscevo. Una festa di cui avevo sentito
parlare tutti gli anni, fin dalla mia infanzia.

Io non andrò mai a vederla. Ma mi basta sapere che ci vanno gli
altri, per sentire anch’10 lo stesso piacere.

C’è andata mia nonna e poi mia madre; i miei cugini e le mie
cugine e le mie zie.

E tutti gli anni rivengono con un volto più dolce e con gli occhi
che guardano ancora.

Ci andrà forse mia moglie e poi mio figlio; ma io ho paura di
vederla. E pure nelle voci riconosco come hanno suonato le cam-
pane; in certe risate sento la banda del paese.

E non andrò perché m’è venuto in mente che, se la vedessi, non
tornerei mal più.

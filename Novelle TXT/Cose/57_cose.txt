
[57]
Un delinquente suonava allegramente l’organo; in un’osteria. Ma
quel suono mi metteva la voglia d’ammazzare!

E passavo attraverso paesi, che avevano paura.

E il delinquente: in estasi di sé medesimo, mi guardava con quei
suoi occhi dove non c’era più nulla; e 10 davo loro, perciò, sempre
qualche cosa.

[58]
Io stesso ero la primavera, perché alla fine di ogni giornata avevo
vissuto come i miei campi e come le colline.

Anche la polvere m°era dolce; e io mangiavo le frutta senza
lavarle.

Mentre le nuvole, che non smettevano mai di passare, erano di
cenere.

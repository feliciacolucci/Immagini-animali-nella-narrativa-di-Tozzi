
ESTATE

[158]
29 giugno

Dal muro del Gianicolo: sotto il muro, alto quanto un albero, l’or-
to di un convento di monache; con cinque susini rasente il muro.
Uno ha le susine rosse. Le carceri, rosse, con le finestre tutte eguali;
una strada le divide da un caseggiato bianchiccio e giallo. Il mura-
lione del Tevere, il Palazzo Farnese, cupole di San Giovanni dei
Fiorentini e di Sant'Andrea. Ville boscose. Il Pantheon, la Torre
delle Milizie, il Quirinale, altre cupole, altre torri rosee, in mezzo
a case, che sembrano tagli di squincio e per lungo. Il Colosseo,
e come addossato l’ Aventino. Verso destra: Sant’ Alessio, un con-
vento nuovo. I Monti Albani con una gran nuvola rosea che pare
accovacciata dietro una loro insenatura. Dinanzi, il Monte Genna-
ro, con Palombara e Marcellina. Il Monte Gennaro è d’un azzurro
che pare leggero. Voltandosi, la cupola di San Pietro, sola, enor-
me; lì vicino Sant'Onofrio con quei cipressi in fila, l’uno sorretto

all’altro. Si scende per la Salita di Sant'Onofrio: Case di ricovero,
sporche, grandi. Si giunge vicino al colonnato: vendita di garofani,
di aranci, di limoni, di spigo: in un carretto pezzi di ferro vecchio,
sbrindelli di cuoio, scarpe rotte, scatole di maiolica, rotte, a fio-
rami, bricciche luride, inservibili. Popolani, ragazzi. Da dietro la
cupola, che ora pare più bassa, un fascio di raggi che entrano nella
curvatura del colonnato. Le due fontane della piazza, con i due
spennacchi d’acqua, bianchi come la neve. La piazza piena di gente
come tanti segni di colore, brevi, l’uno accanto all’altro, mobili,
sempre variabili; a capannelli, a strisce larghe o sottili, a file lunghe
o corte; in continuo movimento. Quelli che escono dal tempio. La
ressa al tranvai. La gente vi s’attacca su 1 montatoi. La campana.
Per il Corso Vittorio, la parte superiore della chiesa di Sant’ Andrea
illuminata dal sole; nella via una folla sempre eguale benché cam-
mini in tutti i sensi.
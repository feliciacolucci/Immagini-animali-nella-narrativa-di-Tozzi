
[133]

Io sono disperato d’ogni giornata che passa. Che m'importa vive-
re domani se oggi ormai non vivo più? Io cerco l’ebbrezza aspra
come un limone e che tenta la mia anima. Perché dianzi sono anda-
to lungo l’Aniene, con quelle sue acque verdi che spariscono sotto
le tamerici folte e nane? Veniva il fiume con lente girate dalla cam-
pagna piatta e grigia, tutta sparsa di pallori violacei e di verdi secchi;
una campagna attaccata al cielo d’un turchino sporco benché non
ci fosse né meno una nuvola. Dalle sponde pescavano alla canna;
e qualche volta tiravano fuori un pesciolino che si scuoteva tutto
brillando come l’argento. Da certe collinette veniva il vocio delle

osterie, con suoni di mandolini e di organetti: passavano i treni, più
in alto della strada dov’ero io.

Ed ero preso da una tristezza monotona, che si allargava sempre
di più come la campagna; e quando il sole è tramontato, mi son
messo a pestare 1 piedi perché non sapevo più quel che fare per
liberarmi dalla mia tristezza.

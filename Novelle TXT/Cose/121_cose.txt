
[121]

La campana. Le statue innumerevoli biancheggiavano sulla facciata
della Cattedrale. Sul sedile di pietra presso la porta dello spedale un
medico vestito con la sua cappa bianca chiacchierava con una infer-
miera. Dentro la porta illuminata si intravedevano le lapidi antiche
e un bassorilievo scolpito sopra un sepolcro sopra una parete. In
alcune finestre, si vedevano i lumi a petrolio coperti da paralumi di
carta, che trasparivano gialli. Il palazzo arcivescovile era silenzioso
e diserto. Dinanzi, su la scala del Duomo, la lupa emergeva dall’o-
scurità, sopra la sua colonna alta e snella. Nei triangoli delle cuspidi
i mosaici erano scomparsi.
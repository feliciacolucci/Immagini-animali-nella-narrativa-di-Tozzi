
[139]
A Montevarchi la gente nella piazza con gli alberi, a sedere.
(Di domenica)
A San Giovanni Valdarno, i ragazzi che corrono e vociano alla
pompa per empire i fiaschetti di acqua a quelli del treno.

Nebbia e pioggia dopo Pistoia. Il treno pieno di soldati che
dicono alle signore: Vanno al fronte!

Bel tempo e caldo a Bologna.

A Codogno, signora con il ventaglio verde: s’è stesa.

Presso Orte soldato ferito al cuore: si sviene. Lo riadagio. Una
signora gli offre una bottiglietta di cognac, gliene faccio bere qual-
che sorso.

A Chiusi salgono soldati pazzi; uno si tappa gli occhi e piange.
Un altro, vedendomi, si alza.

Da Firenze a Bologna, conversazione con un tenente della Cro-
ce Rossa che è stomatologo. Fumiamo. Una signorina che a Pistoia
parla con un colonnello, prima di salire. Poi le siede accanto un
tenente e parlano. Poi quel tenente della C.R.

C‘è una signora vecchia che fuma sigarette. È imbellettata, con
le unghie lunghe. La signorina ha anelli a tutte le dita.

Da Roma, con un giovinotto calabrese, che mi offre pesche del
suo podere: sapore squisito. Mangiamo insieme, dormiamo.

Uno dice che ha fatto una pazzia a prendere moglie a 18 anni.
Ha bevuto le uova: ha i baffi del colore del torlo.

A Incisa l'Arno è senz’acqua. Quella poca che ha rasenta le case

del paese.

[141]
Via Appia, 15 settembre 1917

I murelli a secco, di pietre; coperti di edere. Nelle tombe nascono
fichi nani. Tutto è pianeggiante, meno i rovi. Cipressi e pini. Gli
acquedotti verdastri, quasi del colore dei campi; e, dietro, i monti
turchinicci; acquedotti rossi. Ruderi e tronconi aguzzi di archi; con
ombre dalla parte di dentro.

L’edera, quando è il tramonto, comincia a luccicare.

Sterpi secchi, cardi, piante di finocchi. Odore di ruta. Agnelli
che belano, lontani.

Una statua di donna, avvolta nella tunica. È di marmo verdo-
gnolo, con macchie gialle. Sembra viva, che guardi.

La campagna violacea; le nuvole bianche, il cielo glauco, i ruderi
rossi dorati dal sole, accesi dal sole. Campani.
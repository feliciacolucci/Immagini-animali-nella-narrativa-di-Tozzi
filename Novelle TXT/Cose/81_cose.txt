
[81]
Aveva in mano, come un mazzo, tutta la primavera: era un angelo
di una piccola terracotta murata su l'architrave del parlatorio scial-
bato di bianco. Si sentiva il movimento di quest’angelo inginoc-
chiato. Quando il sole, dalla finestra stretta, batteva sopra a lui, non
si riesciva più a guardarlo.

Entrando nella stanza, io non m’ero accorto che ci fosse. Ma sic-
come mi fecero aspettare molto, io cominciavo ad aver quella noia
che fa soffrire e mi stringevo la fronte tra le mani. Ad un tratto,
sentii che c’era, e allora mi voltai in su.

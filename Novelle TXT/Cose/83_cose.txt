
[83]
Cera un buco nel muro, e io credevo che un giorno mi ci avrebbe-
ro ficcato. E, allora, io cominciavo ad amare tutto il muro.

E, poi, ci sono entrato e ci sono stato; e non mi vedeva più nes-
suno.

Quando sono escito, non trovavo più le stesse persone; ed era
troppo tardi perché io cominciassi a conoscerne altre.

Quante volte, da allora, ho creduto che nei muri ci potesse esse-
re qualcuno, che volesse escire fuori! Quante volte ho creduto che
un cuore pieno di calcina secca avesse ancora un poco di forza, per
ricordarsi di quando batteva con una giovinezza più grande di una
città e d’una campagna sparsa di paesi e di villaggi!

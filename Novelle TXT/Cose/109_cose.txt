
[109]

Avevano buttato giù i pioppi, poi li avevano tagliati a pezzi secondo
certe misure. Questi pezzi io avevo veduto tagliarli; e mi dicevano:
«Nessuno ti taglia come noi». E perciò sentivo di essere un uomo.

Ma, poi, i loro tagli che bagnavano la sega e anche l’erba sotto
di loro, cominciarono a farsi gialli e a indurirsi. Mentre i miei occhi
potevano ancora inumidirsi quando piangevo. Éro così contento
di piangere!

Ed io andavo a rivederli quasi tutti i giorni.

Quando li tagliarono ancora, a tavole, io mi accorsi della mia
cattiveria; e tutto il tempo che ci voleva a fare un taglio io lo senti-
vo; e non era soltanto una sensazione.

Quando mettevano la sega sopra un nuovo segno, 10 mi voltavo;
per non vedere. E avevo bisogno che facessero presto.

E, di quando in quando, come un colpevole, guardavo gli altri
pioppi radi che avevano lasciato stare perché troppo giovani; e
andavo a toccarne uno e poi un altro, perché si sentissero ancora
insieme; ed ero tanto contento di fare così. E perciò, quando mise-
ro le foglie nuove, mi parve che la mia anima avesse partecipato a
quella primavera. E questo era per me il più grande e dolce segreto
che io avessi. E, da allora in avanti, i pioppi mi piacquero sempre di
più; e, quando avevo da dolermi di qualcuno, pensavo a loro.

Poi le tavole furono messe sopra un carro e portate su nell’aia.
I loro suoni, quando battevano insieme o su i mattoni, mi pareva-
no voci note. Ed anche andavo a rivedere la malinconia del borro
restato quasi senza pioppi; attorno al quale non si fermavano più
gli uccelli scendendo dalla collina dinanzi a quella del mio podere.

E, sempre, finché le tavole non furono vendute, io fui contento
che stessero su la mia ala.

[65]
Il ventaglio morsicchiato con 1 denti!

Mi ricorda la lunga strada polverosa e il bel giugno che matura
le frutta.

Tra le sue stecche di cattivo avorio, che pare legno, i ricordi si
fermano per dipingerlo; e tutte le volte che l’apro, c’è una pittura
nuova.

Io lo farò a pezzi, perché niente è più antipatico del passato che
torna; e non si riesce a mandarlo via.

Nel passato c’è sempre il silenzio della morte, che cerca di entra-
re da per tutto; anche in questo rifugio che mi ritrovo; come se una
parte di me fosse giunta prima senza chiedermi il permesso.

E perciò mi sento umiliato.

Ma se mi deciderò ad andare interamente, voglio prima chiede-
re il parere a quella specie di musica stonata che fa un mendicante
quando chiede l’elemosina sotto la mia finestra chiusa o aperta. Io
credo che, allora, non mi sentirò più così in buona fede; e dovrò
cercare chi sa quanto qualche buon proposito, che sia come quei
crocifissi diritti che mi piacevano tanto in seminario, dietro le porte
verniciate di verdolino.

Sarà lo stesso per me che prendere moglie, senza né meno cono-
scere una donna; cioè credermi ammogliato restando in una vergi-
nità che stamani mi pare più propizia del solito.

Come ci sto bene nel giardino, con questi fiori che odorano sen-
za che io abbia chiesto niente!
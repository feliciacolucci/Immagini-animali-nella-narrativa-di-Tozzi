
[67]
L’aria era un bicchiere vuoto, e l’ombre grigie l’avanzo restato nel
fondo.
E pure c’era ancora di molto da bevere!
Ma sentivo sapori di me e della mia casa. E avevo paura di met-
tere la bocca su la polvere, perché mi sarebbe doventata fango.
Anche sentivo il sapore dell’aia; ma le nuvole, no, non mi riesci-
va a biascicarle. Mentre sarei stato tanto ghiotto di mangiarmi, con

un boccone, tutte le frutta che sapevo mature. E, poi, ridere come
un pazzo; mentre l’aria mi tastava la fronte per sentire se c'ero.

E non mi volevo movere, perché la mia ombra mi veniva dietro.
Ma ridevo ridevo vedendo il vento che andava a passare giù per il
campo solcandolo come un rastrello.

E pensavo d’essere io medesimo il vento; con quella voglia che
avevo di scherzare.
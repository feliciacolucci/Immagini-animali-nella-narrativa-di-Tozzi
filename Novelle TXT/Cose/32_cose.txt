
[32]
Dentro la vallata l’aria riuniva le colline attorno in una vita comu-
ne. Ognuna sentiva l’altra attraverso l’aria.

Si attaccavano all’azzurro perché non andasse via, e quando era
sera perciò doveva sparire a poco a poco quasi senza farsene accor-
gere. Perché ci tenevano ad avere un cielo fatto a quel modo, con i
frutti che crescevano volentieri.

Quando tirava troppo vento, che m’era molesto, io me n’an-
davo; ma esse restavano lì, come avessero dovuto compiere quel
lavoro. Esse mi dicevano: «lascia fare a no».

E da una cima a un’altra erano tutte pronte, d’accordo; sì che
il vento ne imparava la strada. Ed io lo vedevo. Quando in vece
pioveva, cercavano di bagnarsi il meno possibile; ma gli alberi non
bastavano a ripararle.

Sotto la neve si prendevano il passatempo di far nascere 1 ger-
mogli del grano; e quando poi il sole faceva più di loro, continuava-
no lo stesso a tenerselo addosso per quanto fosse come una specie
di prurito.

Qualche volta la pioggia, fina fina, si vede venire di lontano
quasi una mezz'ora prima. E quando le colline da una parte della
valle cominciavano a bagnarsi, le altre ci ridevano; ma sentivano
crescere il freddo. Ma quando è nebbia non si vedono più.

Quando piove hanno molto da fare, perché tutti gli alberi sgoc-
ciolano, l’erba si acciacca e si volge da tutte le parti; 1 torrentelli
hanno fretta, e il fosso grande comincia a escire di posto.

Anche parecchi frutti cadono e restano ficcati fino a mezzo nel-
la terra; senza che la terra riesca a succhiarseli: in vece marciscono.
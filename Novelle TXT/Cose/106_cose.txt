
[106]
Era una grand’afa tiepida; e il cielo tutto coperto da una stesa bas-
sissima di nuvole, che si sfarinavano. Si sentivano i tonfi delle frutta
troppo mature, che cadevano; e allora l’albero faceva uno sforzo
per non piegarsi e per reggere.

L'acqua delle fontane pareva soda; e, se ci avessi messo una
mano, ci avrebbe fatto il segno.

Su le montagne tuonava, e si udiva benissimo una conversazio-
ne fatta quasi a mezzo chilometro di distanza.
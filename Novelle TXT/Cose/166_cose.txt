
[166]

A un cancello di Villa Borghese due amanti si parlano tenendo le
sbarre. Di là dal cancello un prato sbiadito. Poi i grandi lecci che
nascondono la luna. Su la strada le ombre dei lecci con le loro foglie
cadute. Dall’altra parte i villini nuovi, l’uno differente dall’altro,
che si toccano soltanto con 1 loro giardini; e in fondo un caseggiato
enorme e alto con quasi tutte le finestre illuminate che pare una
festa. Dentro la villa, una statua pare anche più nuda.

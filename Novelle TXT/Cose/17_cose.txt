
[17]
La tranquillità dell’aria mi stancava. E ogni volta che io guardavo
i cinque o sei frassini dietro la siepe della strada, non so che impa-
zienza mi veniva. Quantunque mi sentissi troppo solo, 10 non cre-
devo alla loro dolcezza. Qualche volta mi pareva che un tralcio di
vite, che non c’era, s’allungasse verso di me; ma mi scioglievo anche
da questo abbraccio; e lasciavo passare ogni ricordo.

Io dicevo all’azzurro: perché io e tu stiamo qui? Che facciamo?
Io sento ribrezzo di questa primavera restata in me, che mi tenta.

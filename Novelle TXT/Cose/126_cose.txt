
[126]

Sembra che, per dispetto, certe strade si pieghino quando meno ce
l’aspettiamo; o vogliano discendere, non si sa perché, più di quanto
discendono; sfondando le piazze, portandosi sotto la oscurità degli
archi, facendovi aspettare. E poi vi tocca a risalire; e non è difficile
che da qualche arco, che si presenta di tralice, si veda una chiarità
campestre o qualche torre che vi pare alzata proprio sopra la vostra
testa o lontana in cima a una arrampicatura di case fatta di sghem-

bo.
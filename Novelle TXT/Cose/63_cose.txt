
[63]
Le domeniche la mia strada restava deserta, perché tutti andavano
a spasso.

C’era soltanto una striscia di sole che si ritirava a poco a poco,
sempre più in dietro; come se non avesse trovato da far niente.

E le rondini, alle quali il volo piegava le ali ad arco, con le punte
in giù.

Io non avevo voglia di far niente; ma credevo di alutare un ange-
lo, d’un affresco, a suonare il violino dietro la spalla della Madonna.

E allora, nella strada deserta, veniva giù quel suono; ed io lo
sentivo benissimo.

Erano le ore più belle per quella Madonna, che poteva star lì
senza udire le bestemmie.

Ma la gente tornava dal passeggio. Chiudevano le persiane e
accendevano i lumi, prima di cambiarsi il vestito e poi mettersi a
mangiare. Ed io vedevo la Madonna nascondersi nell'ombra.


[105]

Mentre il sole cala, la sera, fa un poco di vento. Sotto 1 platani ci sono

i segni delle scarpe con le bullette dei contadini che la domenica ci

sono stati a giuocare alla morra. C'è anche qualche pezzo di giornale.
Qui, ora, non c’è nessuno, perché anche quelli che tornano da

lavorare passano da una altra parte. Il paese sembra deserto da vero,

finché a qualche finestra non si vede il lume acceso. E anche la sera
se ne va; come se sparisse nel campi; e il suo barlume dolce non si
sa perché è venuto.

Allora penso che anch’io devo morire, e dico addio per l’ultima
volta alle stelle che seguitano ad apparire: domattina non vedrò più
i miei gerani alla finestra, che anche nel buio sono rossi.
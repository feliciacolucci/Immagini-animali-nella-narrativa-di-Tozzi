
[142]
20 settembre 1917

Ho mangiato sotto una pergola di edera nera sopra un pezzo di
marmo sostenuto da un capitello. La cuccia del cane era fatta con
frammenti di bassorilievi. La canina, legata, ha abbaiato sempre.
Accanto, un cane da pastore, zoppo, che s’è sdraiato tra le piante
dell’edera, nell'ombra. Un pastore s’è seduto appoggiando la schie-
na e la testa a un eucalipto, fumando zitto zitto. Due contadine
vagliavano il grano. Sono, dopo, andato a dormire nel Bosco Sacro.
Tre lecci, che mescolavano le loro rame, mi facevano ombra. Ho
visto figliare tre pecore. Una ha fatto due agnellini; che tentavano
subito di reggersi in piedi; ma cadevano su i ginocchi, tremolando;
o riesci vano a tenersi su tenendo stese le gambe.

Le pecore erano escite da sé dal branco. Il pastore ha portato il
branco su le stoppie.

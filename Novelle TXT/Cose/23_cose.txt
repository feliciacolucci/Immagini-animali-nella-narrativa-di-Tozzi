

[23]

Domani sarà festa. Forse il temporale fa smettere la polca; mentre 1
musicanti rasciugano con il fazzoletto il loro strumento di ottone.
E i due fidanzati, seguiti dalla mamma, vanno dentro a una porta.
Ma la pioggia è calda, e le nuvole pavonazze giù all’orizzonte, da
dove si distaccano, pigliano fuoco.

Come si respira male! Ma la pioggia ha imparato il motivo della
polca e si diverte a rifarlo tra le fronde troppo fitte; che non riesce
a discostare.

E le nuvole non sanno spiegarsi perché la gente se ne vada così.

Ma è inutile aspettare che per stasera smetta di piovere. Ormai

‘suona perfino l’avemaria. Ti pare di non aver fatto abbastanza
 
all'amore? Piglia una cassata e poi va’ a letto: prima di addormen-
tarti tu credi di esser amato; e ripensi a come faceva ridere la gente
che aveva paura di sporcarsi le scarpe.

E ti ricordi che con gli amici hai discusso per sapere chi è la più
bella ragazza di tutta la città.
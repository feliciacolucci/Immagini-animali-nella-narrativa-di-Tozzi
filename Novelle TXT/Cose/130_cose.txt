
[130]
Le campane suonarono tutta la sera, fino a buio. E gli stormi neri
delle rondini non stettero mai fermi, aggirandosi per il cielo; come
se fossero sempre di più e più fitti.

Nel Tevere si specchiavano le nubi infocate; e l’acqua non rie-
sciva a trascinarle via. L’orizzonte s’allargava sempre di più.

Anche la mia anima s’allargava in un silenzio quasi divino.

Il fiume era triste, perché spariva giù nella campagna quatta; giù
dove le cornacchie facevano scuotere le chiome dei pini.

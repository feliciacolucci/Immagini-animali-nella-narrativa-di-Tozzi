
[99]

Campana, dimmi, come è fatta la tua voce? MI vien voglia di strin-
gerti con le mani; mi vien voglia di farmi capire dal tuo bronzo.
Ma tu ti volgi aperta, a destra ed a sinistra; e mi assordi sempre di
più. Pare che anche il paesaggio, sotto a noi, si metta a suonare. E
un’allegria, che mi dà l’ira, e che non vorrei avere, seguita nella mia
anima; come il tuo rombo nell’aria quando ti sei fermata.
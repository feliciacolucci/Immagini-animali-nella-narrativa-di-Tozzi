
[91]

Sto qui da tanti anni, ma oggi ci vengo come se fosse la prima volta.
Vengo a conoscere la mia vita e le mie abitudini. A riconoscermi,
sento una contentezza che mi esalta. Ma quest’incontro non riesce
a mandare via la tristezza di tutti i giorni: è come se volessi ripulire
il muro dove la grondaia rotta ha fatto una macchia verde che è lun-
ga fino a terra. Sento che ci sono venuto in vano, e che le abitudini
sono più belle e più forti. E allora me ne rivò, mentre il chiarore
della luna comincia a splendere su lo scialbo del muro: me ne rivò
impaurito di udire il fruscìo dei miei passi su l’erba dove non avrei
dovuto camminare. Anche la luna mi manda via.

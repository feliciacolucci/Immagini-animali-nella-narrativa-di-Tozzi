
[145]
(marzo)

Dietro il Policlinico, Via Giorgio Baglivi. Case che si costruiscono.
Il bianco delle tavole, che ingabbiano i muri ammezzati, taglia l’az-
zurro. In fondo 1 pini di Villa Torlonia.

(destra)

Dietro una siepe infittita dall’edera scroscia una fontana. Tavo-
lati che chiudono, e file alte di mattoni. (sinistra)

Un’osteria con le tavole sotto la baracca di legno verniciato di
verde, dietro una cancellata di canne secche. È l’osteria dei due pini,
con due pini all’entrata. Via Morgagni va verso Porta Pia, e i suoi
alberi in fondo sono velati dalla nebbia e dalla polvere.

Via Spallanzani tutta villini bianchi e nuovi, pezzi di siepe; sopra
il lungo muro di una villa edera e alberi. Alle cancellate, piante di
rose.

La Via Nomentana con tutti i suoi alberi potati; nei grandi giar-
dini, i pini, gli abeti; in fondo, velata, la Porta Pia.

Gente escita a passeggio, i tranvai pieni. Polverio nell’aria.

Via Pietralata nell’ombra dietro i pini della villa... chiusa da due
muri vecchi e umidi. Una lunga sfilata di cipressi un poco lontano
dal muro di sinistra.

L’ortica lungo tutti e due i muri. Dinanzi, prima della svoltata
a sinistra, la Vinea Cesanelli, con la porta verde scura e un’altra
porticina accanto, dello stesso colore, con la campana che si tira
con un filo di ferro.

Svoltati, ville nuove e bianche, che hanno piccoli giardinetti. Un
campo, piccolo e lavorato con l’aratro, con una baracca di legno
nel mezzo. Reti metalliche che chiudono pezzetti d’orto a fianco
di due villini.

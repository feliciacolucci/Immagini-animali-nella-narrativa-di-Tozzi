
[53]
La prima volta che ho creduto è stato dopo aver visto un croci-
fisso disfatto dalla ruggine e dal fumo. Era quasi informe e tutto
nero: il corpo non si riconosceva più dal legno della croce. Anzi,
la ruggine lo aveva ingrossato; e il volto, benché piccolo, lo vede-
vo come fosse di grandezza naturale. Quando la contadina me lo
staccò dalla cappa del focolare, venne giù in bocca e su gli occhi
una manciata di polvere. Ed ella dovette ripulirlo con un cencio.
Andai, tenendolo in mano, su la porta; dov'era più luce. La rug-
gine era una crosta alta un dito: a volerla levare, si sciupava anche
il corpo.

Non aveva più lineamenti, ma, stringendolo, io sentii ch'era
Cristo.

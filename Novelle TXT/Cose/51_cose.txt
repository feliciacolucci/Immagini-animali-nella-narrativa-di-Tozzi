
[51]
Dopo la fine di una giornata, mi meraviglio di avere parlato e di
avere forse sognato. Io ne farei a meno volentieri!

E che posso fare se ora ripenso che uno mi ha voluto male?
Io non gli volevo male. Domani, forse, lo devo rivedere; e non è
possibile che 10 non m’avvicini più a lui. Perché lo devo rivedere?
Perché non siamo tutti e due amici l’uno dell’altro? Perché, stasera,
nell’andare a dormite, io devo sentirmi contento di non essermi
lasciato ingannare da lui? Perché non vado a trovarlo e non gli dico:
vedi quei due cipressi cresciuti insieme dalla terra, che è la stessa
per l’uno e per l’altro? Io ti prego di non farti vedere più da me.
Lascia che quando io sono in mezzo al mio campo non mi venga la
voglia di sopraffarti e di vendicarmi. Tu non sai che, quando penso
al tuo odio, io mi sento [...].
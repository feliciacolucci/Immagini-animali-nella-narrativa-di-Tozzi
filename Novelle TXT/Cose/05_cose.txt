[5]
La via era bella e piena di sole; perché d’estate.

Il rumore della folla quasi gaio: il lusso e l’eleganza facevano
piacere. Io mi sentivo giovine e contento. E mi pareva la prima vol-
ta che io mi trovassi bene tra le gente; forse perché non pensavo a
nulla. Ma il caldo mi faceva sudare. Ed ecco un funerale, con alcune
corone legate sopra le dorature del carro verniciato di nero. Quan-
do mi passò accanto, sentii l’odore che veniva da dentro la cassa.
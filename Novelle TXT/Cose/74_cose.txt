
[74]
C'è tanta primavera che mi fa paura. Viene fuori dalla terra e riem-
pie ogni spazio, nell’aria.

Mi passano per la mente incredula gli antichi miti; e mi pento di
conoscerli. Bisogna che io trovi in vece la verità del mio spirito e
che io smetta di sognare, cioè d’avere questi stati d’animo indefini-
bili in cui hanno forza soltanto i miei pensieri. Forse, anche le mie
mani hanno una loro vita che non è meno importante di questa che
esce dalla mia anima.

Sento in me un fervore di realtà che assomiglia alla sabbia del
mare, quando brilla sotto il sole da ogni suo invisibile grano che
la compone. Vi sono giorni allungati dalla mia anima, che poi si
corrispondono in dolcezze di sentimenti.

E conosco mattinate che hanno la sensazione di vesperi; tra le
siepi che pungono anche la luce; come pungerebbero me se volessi
fare un passo di più.

[149]
Un fico d’india coi fiori gialli tra due usci, dinanzi ai quali sono le
pergole coi tavolini. Da per tutto, capitelli scialbati di bianco; al
muro, frammenti di ornati e d’iscrizioni antiche. Sambuchi e un
altro fico d’india. (Osteria della Montagnola, di là da San Paolo)
Collinette piatte con fortificazioni, il Tevere lucido; qualche
piaggiata di viti con le canne. E, lontano, il bosco degli eucalipti: si
vedono le cime.
Mucche coi vitelli tutte insieme, in mezzo a un prato. Molto
vento. Il grano già imbianchito.

Anche vicino all’osteria, alti, tre o quattro eucalipti le cui bacche
hanno un odore... Le foglie d’un verde smorto e dorato. I mon-

ti degli Abruzzi con una trasparenza lucida, quasi brillante, come
enormi pareti.

I colli laziali con monte Cavo in cima.

Il vespero s’avvicinava.

Nell’orizzonte c’era solo San Pietro, che pareva del colore della
lunghissima nuvola violacea. Le rondini, più alte delle cornacchie,
volavano a stormi verso la campagna e poi verso la città invisibi-
le. La pineta Sacchetti anneriva, come gli alberi di Villa Borghese
simili a una lunga striscia ed in cornice intorno a un verde prato
quadro. Dagli alberi s’alzava il palazzo della Galleria con le due
torrette tozze. Il fumo d’un treno si stendeva sempre di più s’as-
sottigliava, diradato. E tutta la campagna, piana ed uguale, pareva

allungarsi sempre di più verso l'orizzonte. Quando tornai in città,
la luce elettrica era già accesa.

 

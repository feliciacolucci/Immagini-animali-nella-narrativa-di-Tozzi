
[87]

Come era nero il prato attorno casa! Quando lo falciavano si vede-
vano di lontano le strisciature bianche sempre più larghe. Alla fine
spariva, e non ci restava che la casa.

Io ci stavo volentieri, in una tranquillità così pacifica come
quando siamo con un amico a cui si vuol parecchio bene.

Mi ricordo, una domenica, i colori del temporale che aveva già
varcato sopra il paese, e il colore degli olivi nel cielo schiarito. La
pioggia aveva fatto cadere in terra le olive ancora verdi e piccole. E
vedevo passare la moglie d’un contadino, che gli portava la meren-
da nel campo.

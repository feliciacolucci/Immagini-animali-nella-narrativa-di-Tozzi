
[34]
La mia ricchezza è soltanto quel che vedono i miei occhi; perché
magari posso non sentirmi da meno di tutto l’orizzonte.

Ma già sono umiliato perché quelle nuvole che m’erano piaciute
tanto non sono più eguali; mentre la mia anima sarebbe stata dispo-
sta a non pensare altro.

Perché quando una cosa piace ci si crede.

Ma già io so che potrò pensare alla notte come se riescissi soltan-
to con la mia volontà a rifare l'azzurro; e so che domani i margini

dell’erba mi faranno provare lo stesso effetto che se alcuni ragazzi
mi dicessero: ti abbiamo atteso.

Arrivo perfino a domandarmi se questa primavera ci saranno
stelle nuove; che io amerò tutto l’anno. Perché anch'io ho biso-
gno di provare una grande gioia, che sia giustificata; perché anch’i0
devo sentire che i miei pensieri possono restare come riassunti di
profonde realtà; perché, se io amo, ogni fronda che voglia prendere
o toccare sia preveduta da me.

Piuttosto, dunque, i fiori che ci saranno mi possano sembrare
pochi e che 1 miei occhi siano abituati a migliaia di primavere: tutte
eguali a questa che ora è cominciata; e che mi sia indifferente vivere
in questa o in quella che è in fondo alle migliaia. Io devo sapere che
vi saranno alberi simili a questi che mi sono dinanzi; e piacermi lo
stesso.

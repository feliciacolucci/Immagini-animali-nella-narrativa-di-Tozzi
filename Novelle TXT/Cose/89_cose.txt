
[89]

L'ombra su lo scalone della mia casa lo vuol forare per passare di
sotto, benché sia di pietra. Ma non ci riescirà. I miei passi l'hanno
lisciato; ma quando lo lava la pioggia è sempre nuovo. Ha retto
anche la mia anima greve, quando faceva barcollare perfino me.
È stato il primo a sentirmi tornare, e l’ultimo quando me ne sono
andato. Se io mi facessi un’altra casa ce lo farei murare.

E non ha fatto inciampare chi avrebbe voluto entrare di nasco-
sto e senza INVItO?

Tu, passando, lo guardi e senti che se vuoi sarebbe tuo; ma non
ti fermi perché non ti chiamo. E tu sai che la tua bellezza è quella
che intona la mia voce; e perciò sorridi sentendomi parlare.

E sai che sotto lo scalone c’è la mia anima.
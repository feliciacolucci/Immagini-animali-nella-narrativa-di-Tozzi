
[59]

Quando si scende a qualche stazione, dove non siamo stati mai, si
ha un certo rammarico di lasciare il treno sul quale ormai si stava
quasi comodi e s’era fatto una specie di amicizia silenziosa con 1
compagni di viaggio. Ma il treno si dimentica subito. E, allora,
cercando dov'è l’uscita, con il biglietto in mano, si cerca di prepa-
rarsi a quel che siamo per vedere. Non si ode quel che dicono gli
altri, che vengono con noi sotto la piccola tettoia; si cerca di non
guardare il cancello mezzo aperto dove sta l’uomo che prende i
biglietti. Si cerca di evitare le prime occhiate che ci dànno quelli
che aspettavano l’arrivo del treno fuori della stazione. Si cerca di
capire quale è la strada senza domandarla, come se già conosces-
simo il paese. Ma, poi, siamo costretti a domandare quale è l’al-
bergo dove si possa stare bene. Avremmo voglia di dire qualche
parola di più a quello che ce l’indica; ma non ci viene niente alla
bocca.
 

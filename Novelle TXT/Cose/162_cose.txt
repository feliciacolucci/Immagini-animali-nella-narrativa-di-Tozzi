
AUTUNNO

[162]
(Domenica, 7 ottobre 1917)

Piazza San Giovanni: due carrozzelli che girano in mezzo alla folla
ferma a guardarli, che vocia forte come gli organi.

Fasci di girandole di carta, tricolori.

Donne e uomini che vendono uva e melagrane.

Gente che beve sotto gli eucalipti e sotto 1 lecci.

Fuori San Giovanni. Un briaco mentre il sole tramonta rosso.
Bosco di pini, lastricato di lava, tombe. Attraverso la via ferrata,
deserta; poi un orto: una donna seduta dà il becchime a due galli-
ne che glielo prendono da sé dalle ginocchia. Quando torno, è già
scuro. Altri briachi.

Fuori San Giovanni, brulichio di gente e di veicoli, tranvai. In
fondo alla strada un pino. Case in costruzione, osterie, organetti.

[26]
Il bosco, benché il sole alto, è ancora umido; e perciò mi accascia.
Ci sono odori insoliti, di foglie e di terriccio, che mi fanno vivere
come in un altro mondo. Io sono disposto alla bontà e alla pietà!
Mi fermo a guardare un cespuglio che è tutto umido; forse, per-
ché la rugiada si scioglie. E queste gocciole che si vedono lungo le
foglie quasi nel momento che sono per sparire mi commovono.
Il fruscìo delle foglie morte che io pesto mi darebbe tristezza, se 10
non guardassi quelle nuove. Gli uccelli, sopra le cime degli alberi,
paiono da sotto le rame quasi lontani; e le loro voci separate da me.
Vorrei non sentire sotto i piedi questo fruscìo delle foglie; vorrei
escire presto di qui dentro: mi sembra perfino di respirare male.
Quest’umidità entra fino nella mia anima, e mi metto le mani in
tasca perché non mi spunti tra le dita qualche fungo.
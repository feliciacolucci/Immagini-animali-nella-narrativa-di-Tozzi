
[95]

L’aratro cigolava; e si sentiva il rumore del vomere che apriva 1
solchi, gli strappi delle radiche che escivano fuori insieme con
la terra. Quando incontrava un sasso, la punta strideva. I bovi
respiravano forte, e talvolta le loro corna sbattevano insieme.
Mentre il contadino, silenzioso, metteva tutta la sua forza nelle
braccia che reggevano i manichi dell’aratro, fatti lisci dai calli
delle mani.

La terra era bella. E Bista era allegro e lavorava volentieri
perché s’era accorto che la sua figliola piaceva al fattore. Con la
fronte sudata, dove a ciocche s’attaccavano i capelli, i suoi occhi
un poco vitrei...

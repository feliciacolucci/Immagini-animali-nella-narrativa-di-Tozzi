

[127]
Io t'amerò quando i miei capelli saranno bianchi, o casa mia, che
nascondesti il mio pianto. Tutta la giovinezza ho pianto.

Io non ho mai avuto da darti niente: io né meno un mattone e
né meno una porta; e, lasciandoti, non ti salutai. Ma sono io che ti
cerco, e quel pianto è una musica.

I cipressi si son fatti alti mentre io sto lontano; le tue siepi sono
state potate; ma rivedrò nel cielo le stelle cadenti, come allora.

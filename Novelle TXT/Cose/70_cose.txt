
[70]
Io camminavo in fretta; ma, dopo aver preso quel paio di guanti
perduti da qualche donna, mi fermai.

Mi accorsi, allora, che non sapevo né meno prima dove andare
e che avevo passato tutta la giornata senza far niente. Erano guanti
di pelle chiara, quasi nuovi e un poco profumati. Li abbottonai e li
risbottonai; sempre senza movermi di lì, come se aspettassi. A un
tratto un organino sl mise a suonare, un soldo batté sul lastrico; una
finestra si chiuse o si aperse.

Io strinsi i guanti entro le mani ed ecco perché decisi di fidan-
zarmi.
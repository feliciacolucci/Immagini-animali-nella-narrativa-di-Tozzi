
[115]

Una nuvola lunga, venuta dalla parte del mare, toccava le cime dei
colli albani e li copriva d’ombra quasi tutti. In vece, il piano che
cinge Roma era così chiaro che non pareva né meno più verde. La
fila dei cipressi di Sant'Onofrio oscuravano un enorme albero con
le foglie ancora piccole, pendente su la stesa della città. Tra la pineta
Sacchetti e la collina della Villa Pamphilj, tra il Gianicolo e Monte
Mario si stendeva la luce del sole; e i campi abbagliavano.

Dalle chiese suonavano le campane.

I monti della Sabina erano sotto le nebbie. Nel mezzo traspa-
rivano, ma non era possibile riconoscere la loro forma. Soltanto il
Soratte, in una lontananza solitaria dell’orizzonte, era di una net-
tezza insolita; con le sue quattro sommità quasi eguali. Il Tevere
non si vedeva, ma la fila dei suoi alberi di un verde chiaro tra le case
bianche e grigie. Sopra un ponte, che pareva piccolissimo, andava-
no e venivano i tranvai; senza smettere. Nei viali i busti garibaldi-
ni, marmorei e muschiati, sembrano sparire dentro e sotto il verde
delle aiole e degli alberi; come se un altro anno non ci dovessero
[essere.]
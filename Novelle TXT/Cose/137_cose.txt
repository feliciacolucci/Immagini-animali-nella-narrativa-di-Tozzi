
[137]
Ho visto, poco più in là della strada, da una parte, una villa doven-
tata quasi una maceria informe di mattoni rossi; da dove escivano
ed entravano contadini e vacche sciolte.

Resta ancora l’ingresso della villa, due pilastri barocchi; con 1
cornicioni spezzati e il cancello di ferro, tutto arrugginito, e non
si sa perché tutto storto e anche rotto. Tra le spranghe ci avevano
messo, a traverso, fasci di biancospino tutto secco e abbruciacchia-
to perché qualcuno gli aveva dato fuoco. La strada che dal cancello
porta alla villa, è per spianarsi e sparire: si riconosce soltanto perché
ci sono i solchi delle ruote; e, sopra, le pietre franate dai muriccioli
laterali che non ci sono più. La campagna, intorno, è tutta piana; e
le stoppie, che a forza di stare al sole hanno cambiato il loro colore,
sono sparse di fiorellini di un azzurro chiaro. Sul casale incombono
tre eucalipti, tutti piegati insieme dalla stessa parte; dietro, un abbe-
veratoio di pietra, senz'acqua.

Questo luogo, d’un verde squallido, pareva consumato sempre
più dall’estate; che seguita ad impiccolirlo; asciugando anche l’ul-
timo sorso di acqua dalla fontana che non butta più; e l’acqua ha
lasciato una macchia, ora asciutta, sul muro. Ma c’era un carro tur-
chino, tutto dipinto a stelle bianche e rosse; e un pagliaio di fieno,
alla cui ombra dormiva un cane steso.

Sono andato via lesto lesto, perché sentivo il peso dell’estate che
mi avrebbe mandato a stare là dentro; e per tutto il giorno ho ripen-
sato alle stesse cose.


 

[46]
Ancora la luna non s’è levata, ma io sento nell’aria la sua dolcezza;
e m’affaccio alla finestra per aspettarla.

Mi sembra d’aver fatto un lungo viaggio a occhi chiusi; e non ho

visto nessun paese, pur sapendo ch’erano dinanzi a me. I miei ricor-
di, forse, stasera, mi faranno una grande sorpresa. Che mi diranno
i miei ricordi? Io mi protendo tutto verso di loro; io vado verso di
loro mentre la luna viene su l’orizzonte. E non la guardo più.

 
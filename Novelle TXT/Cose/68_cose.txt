
[68]
Io non lo so che imparerò; ma ho paura di parlare con questa voce.

Io non lo so che sognerò. Ma ora mi ricordo d’una sera di car-
nevale; in campagna. Il cielo era sempre chiaro, e non so da dove un
clarinetto e una tromba si univano insieme per cantare una polca,
che non udii più quando suonò l’ Avemaria.

E, dopo, riascoltai invano. Tutto era morto nell’aria; meno il
motivo imparato a memoria; e io sentivo una dolcezza come quan-
do si guarisce. E tutto intorno sbiadiva.

Quando il vento mosse le fronde di un olmo, ch'era su la strada,
credetti di essere salutato, e che non ci fosse altro.

E, allora, non ascoltai più.

[151]
Alberi suoni foglie e le stelle.
Fiume nero — tremolìo di luci.
Luce al Ponte Cavour. (Dal Palazzo di Giustizia)

Teatro Adriano illuminato. Le tre porte rosse con i vetri ovali.
Le palme del giardino dinanzi. Manifesti verdi e bianchi sotto due
lampade.

La Chiesa evangelica con i due campanili della facciata e la croce
nel mezzo. Su l’arco della porta il musaico d’oro lustra.

(Porta Trionfale) (a Via Trionfale)

Monte Mario nero, sei lumi a gas in fila sul suo dorso, su la
cresta.

Una casa, sul piano, con una gran finestra illuminata.

Un cane che abbaia, gente che passa nel viale. Finestre che si
chiudono.

Alberi sul viale dello stesso colore delle ombre su i grandi caseg-
giati su per le finestre fino al tetto, anzi lo passano.

Un ragazzo canta. Da qualche casa si sente il rumore delle sto-
viglie. Umido e nebbia che si vede in fondo al viale e su i casamenti
più lontani. (fine dicembre)

Gli alberi neri; ma ogni lampione ne illumina uno o due. Le
ombre delle foglie sono grandi. (sera dicembre)

(mattina dicembre)
Un comignolo pieno di uccelli, che stanno fermi: il cielo comin-
cia a schiarirsi con nuvolette rossigne. (Dalla mia finestra)

(Fuor di Porta S. Giovanni) (Strada di Cave)

Abbeveratoio senz'acqua, nitrito di un cavallo, agnelli che bela-
no, campani. Due cani che abbaiano, due aeroplani, prato verde
con margherite.

Quando m’avvicino un uccello stridendo fugge dall’abbeveratoio.

Tre piante di fico dinanzi all’abbeveratoio, piccolo e basso.

Un uomo accomoda la siepe. Un gallo. Archi di un acquedotto.
Per una strada passa una donna con un fastello in capo. Mentre
scrivo, un moscerino si posa su la carta. I due cani, seguitando ad
abbaiare, si accostano insieme.

L’abbeveratorio è di pietra, lungo, diviso nel mezzo. Il buco
dell’acqua è in mezzo a una pietra rotonda, con una canna di ferro.

Pecore su una collina bassa, dietro la quale discende il sole.

Mi buco un dito alla siepe.

Tetti di qualche casa.

Pietre rotolate ai piedi dei fichi. Il pastore fischia e raduna le
pecore. Un cavallo viene all’abbeveratoio scendendo da una collina
dietro a me. Si ferma e nitrisce un’altra volta.

Su Monte Cave, tagliato in basso dall’acquedotto, nebbie bian-
castre e lunghe con una punta in basso e allargandosi a ventaglio.

I due aeroplani girano tra me e Roma.

Il prato è sparso, sul verde, di piante di ruta secca, a baccellini
bianchi un poco trasparenti.

Quattro contadini con gambali di pecora vengono ad accomo-
dare la siepe che cinge una piantagione di cavoli, che è grande.

Verso Cave, lontano e basso, un dirigibile.

(Verso Porta Furba)

Fasci di fili tagliano l’orizzonte. (4 sinistra)

Dagli archi dell'acquedotto il tramonto. (4 destra)

(a sinistra) I colli azzurrognoli. Case sparse tra le antenne nere
della luce elettrica.

Porta Furba con l’architrave di pietra bianca rettangolare. Una
chiesetta più bassa della strada.

Accanto l’osteria Alla primavera dietro i pali del telegrato.
Tranvia elettrica di Frascati. Nuvole rosse su i monti nebbiosi, vio-
lacei.

Sul rettangolo della Porta:
SIXTUS V PONT. MAX.

ECC. ECC.

La fontana:
Clemens Papa XII

Fontem aquae felicis

Dinanzi, passata la strada, l’osteria Tripolitania: facciata bianca,
lettere e porta dello stesso colore turchino.

(Giornata serena) 29 dicembre 1916
 

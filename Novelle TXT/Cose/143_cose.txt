
[143]
(ottobre pomeriggio)

Monte Mario velato di nebbia; con 1 cipressi di un verde torbido. La
fila degli alberi, lungo il Tevere, si stende per tutta la sua lunghezza.

Passa un lampionaio con la giubba turchina, la scala in spalla e il
carrettino con gli attrezzi.

Due preti guardano i lavori su l’argine del fiume.

Un portiere esce da un villino e va anche lui a vedere.

Il sole è per tramontare, scendendo dietro i Prati di Castello.

Rumore della draga elettrica, che ripulisce il fondo del fiume
tutto limaccioso.

I villini dell’altra sponda vi si specchiano sbiaditi, sciogliendosi
le loro linee.
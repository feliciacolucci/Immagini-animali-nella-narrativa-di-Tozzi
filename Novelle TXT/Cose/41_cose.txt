[41]

Ormai la luce del meriggio non aveva più forza di reggersi su, e
veniva tutta nelle strade; tra me e gli altri. Ed io sentivo che se avessi
gridato nessuno mi udirebbe.

I miei occhi e la mia anima erano pieni di chiarità; e nessuno
perciò conosceva meglio di me che fosse la luce. E mi pareva che
ogni cosa gli assomigliasse. Quand’io m’accorsi, allora, che la mia
anima sarebbe stata capace di fare quel che fa la primavera; e che
ogni cosa che io pensassi potesse nascere da me.

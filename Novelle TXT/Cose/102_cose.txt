
[102]
C’è tanta luce che fa paura; e le zolle sono spaccate.

Se non avessi la sensazione di aver vissuto anche ieri, io non
saprei come andrebbe a finire la mia volontà in quest’aria così

pesante. Gli alberi, pronti a fiammeggiare, s’appoggiano alle loro
ombre. E lontano i monti turchini brillano. Ma io non ho più nien-
te per appoggiarmi.

Su queste crete che lustrano le conchiglie fossili biancheggiano;
e l’erba si stupisce di essere nata.

I soli cipressi hanno la tranquillità di attendere un soffio di ven-
to; dal quale si capirà che la sera è per venire.

I grani luccicano; i mucchi di concime si assottigliano, e resta
soltanto la paglia. Qualche paio di bovi che vanno all’insù per 1
poggi e poi tornano in giù arano la luce; e i vomeri escono fuori
dalla terra; perché non ci vogliono stare.

Qui c’è un nido d’uccelli, ma è vuoto; qualche farfalla fa la stra-
da con me. Ma quando arrivo alle stoppie, è un volìo sempre eguale
di farfalline, che assomiglia a uno sburattamento; d’un azzurro vio-
laceo; che stanno sempre basse basse.

E i pali telegrafici fanno a chi tira più forte i fili: qualcuno, per-
ciò, si rovescia all’indietro. Ma sono così stanco che credo di cam-
minare, e in vece sto fermo.
 


[19]

Durante un temporale, mi sono ritrovato, sotto una grondaia dov’e-
ra quasi asciutto, con tre ciechi che per le vie di Roma suonano
uno il violoncello e gli altri due il violino e il flauto. Pareva ch’essi
volessero vedere la pioggia, e le loro dita si chiudevano come quan-
do pigiano le corde. Anch'io pensavo alla loro musica, e guardavo
i loro strumenti; e vedevo ch’erano ciechi come loro. E desideravo
che smettesse la pioggia, perché essi potessero appoggiarsi al muro
e ricominciare. Io soffrivo per il loro silenzio. In fatti, quando l’aria
si fu fatta quasi serena, essi si presero subito per mano; dopo avere
alzato la faccia verso il cielo; e si mossero da dove ero anch'io. Essi
sparirono in fondo alla strada; e, allora, mi chiesi perché non mi
fossi messo a parlare con loro. Perché, molte volte, noi stiamo zitti
proprio quando potremmo essere sicuri in vece di far piacere alla
nostra anima. E guardavo quasi con odio tutta la gente che passava.
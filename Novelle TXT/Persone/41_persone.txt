
[41]

[...] di mangiare. Ottavia, in vece di spicciarsi, lo rimproverava per-
ché aveva dovuto spazzolargli la giubba delle feste e attaccargli due
bottoni.

Egli era sincero, ma avveniva che qualche volta non gli crede-
vano. Un poco di colpa era sua perché, raccontando le cose e quel
che gli era avvenuto, vi aggiungeva sempre o faceva in modo che il
significato di tutto cambiasse, naturalmente in favore suo. Questo
vizio, di cui non poteva fare a meno, per quanto si fosse dovuto
perfino trovare a questioni e a umiliazioni nauseanti, lo costringeva
a rispettare la sorella più di quanto avrebbe voluto. Temeva, ed. era
vero, la sua riprovazione e il suo scherno; e, perciò, faceva di tutto
perché ella non ci pensasse. Ma quando né meno egli se ne ricor-
dava, il suo amor proprio era d’un orgoglio così insofferente che
lo spingeva a qualunque eccesso; e per darsi qualche aria si com-
prometteva. Egli ripensò a Patrizio: era, infatti, uno de’ suoi amici
migliori, e si torturava il cervello a chiedersi perché amoreggiava di
nascosto con Settimia. Un bel modo di fare quello! Ma doveva pro-
prio lasciarla andare liscia anche con lei? E perché s’era permessa di
mettere a soqquadro la scansia? Andò a ritrovarla, con un viso così
scomposto ch’ella si spaventò:

— Tu approfitti della mia bontà: con un fratello non si fa così! Io
sarel capace di but [...]
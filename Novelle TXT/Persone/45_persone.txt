
[45]

Le vecchie dell’ospizio stavano alcune ore a passeggiare dentro un
piccolo recinto. Una, demente, saliva sopra un sedile a gesticolare e
a vociare verso la compagna. Ella era la meno anziana. Le altre non
la compativano né s’annolavano.

Poi il sole invadeva interamente il ricinto. Ma la folle non si
stancava.

Un susino era tra le due mura delle case, presso il ferro onde
salivano le brocche dal pozzo. E le susine, troppo mature, erano
per cadere.

Lì stava la famiglia del fabbricante di birra. La figlia sua era una
giovinetta bionda, dalle labbra del colore delle ciliege. Ella si irritò
perché fu sorpresa con le spalle nude mentre andava a fare il bagno.
Il figlio, dai capelli neri, aveva un occhio malato. Egli passava le
giornate disteso in terra, insieme con i piccioni. Guardando, strin-
geva l’occhio e alzava il pomello della gota.
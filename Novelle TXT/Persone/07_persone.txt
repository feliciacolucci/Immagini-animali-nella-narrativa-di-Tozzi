
[7]
Vorrei aver conosciuto l’amore, la prima volta, in un altro modo.

Io so che mi si dette genuinamente quel che pagavo. Ma, forse,
rimpiango di non aver potuto amare questa donna; che mise nella
mia anima una dose della mia cattiveria.

La sua cipria, su cui scorrevano le lunghe gocce di sudore dai
capelli, mi ha lasciato quel senso d’incredulità e di odio che mi assa-
le tutte le volte che rivedo un paio di buccole d’oro come quelle dei
suoi piccoli orecchi; quel senso di odio che poi mi fa piangere.

Riodo il rumore che fece la sedia scostata, e la sua voce che prese
una dolcezza improvvisa e sconosciuta. Ed ecco perché da capo
vorrei ricominciare a vivere.
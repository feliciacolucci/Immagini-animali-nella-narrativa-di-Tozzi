
[6]
Ti conobbi da una vinaia, che era la tua mezzana; ma io non lo
sapevo.

Ella ti diceva a che ora dovevi trovarti a casa sua, per gli appun-
tamenti con 1 tuol ganzi.

Era sporca e pigliava il tabacco; con un viso piccolo e grinzoso:
anche la bocca somigliava a una presa di tabacco rosso. Io ti trova-
vo seduta sopra uno sgabello, dietro l’uscio della piccola bettola,
dove non sarebbero entrate tre persone, anche in piedi, a bere.

La vecchia stava di là dal cancelletto di legno, tra due quartaloni
pieni di vino: perché ne vendeva di due qualità. Quando entravo 10,
smettevate di parlare.

La vecchia si faceva seria, e tu arrossivi benché ridendo.

Avevi ancora il viso di contadina; e io avevo paura a dirti quel
che ti dicevo; benché tu storcessi le gambe a quel modo e benché,
abbassando tu la testa, ti vedessi le forcelle che t’escivano di tra 1
capelli.

Balbettando (perché balbettavo) ti dissi se volevi fare una pas-
seggiata con me. Tu, senza rispondere, ti mettesti a ridere.

La vecchia, allora, stava zitta; e prendeva il tabacco; scansando
con un gomito i bicchieri. Io allora mi misi a guardare i beccucci dei
quartaloni; perché stavano per dire qualche cosa.

Alla fine, quando ti rividi, ti alzasti; e io ti segui. Ma tu, riden-
do, mi dicesti che tornassi a dietro; perché dovevi andare da una
sarta a prendere lavoro. Io ti credetti; ma non osai chiederti se il
giorno dopo ti saresti fatta trovare dalla vinaia.

Mi ricordo che i primi due bottoni, di dietro, della giacchetta
s'erano sbottonati; e ti si vedevano un poco le spalle senza camicia.

Passarono al meno due settimane. La vinaia mi rispondeva: non
viene più.

Ma non era vero; perfino mio padre era un ganzo tuo. E anche
lo stalliere. Ma io non lo sapevo.

Io ti avrei amata se tu mi avessi detto che mi amavi.

Non m’importava niente che tu avessi alle dita soltanto un anel-
lo di ottone vecchio.

Verso la fine dell’estate, accettasti di venire con me fuori di porta.

Tutti ti conoscevano e sapevano chi eri: perciò si voltavano a
guardare, credendo che io fossi un tuo ganzo.

Ma quando fummo dietro un muro, in una via solitaria della
Porta Romana, tu non volesti né meno che io ti baciassi.

E io ti volevo baciare. Ma tu, più alta di me, ti torcevi dalla parte
opposta e mi respingevi con tutte e due le mani e con il ventaglio.

Un'altra volta, facemmo parecchie vie insieme; quasi per tutta
la città.

Quando passammo dinanzi all’ospedale, c'erano su l’uscio alcu-
ni infermieri che sapevano in quale clinica eri stata guarita: sorrise-
ro. Tu ti discostasti un poco da me; sorridendo lo stesso.

Io guardavo loro e poi te; ma non sapevo niente. Quel giorno,
mi ricordo, ti s’era sdrucita la piega in fondo alla sottana nera; e tu
non ci volesti mettere né meno uno spillo.

Portavi soltanto una camicetta bianca con una sottana nera: non
avevi altro addosso. Si capiva bene.

Avevi un cappello di paglia con un nastro nero.

Tenevi sul petto, a un occhiello, una piccola rosa rossa, di carta;
di quelle che vendevano a un soldo per le strade.

Le scarpette basse; legate con fiocchi di velluto.

Io ti volevo baciare: era quella la mia voglia.

Bastava che ti guardassi le mani perché mi venisse questo desi-
derio. Ma quando te ne accorgevi, ti voltavi sorridendo dall’ altra
parte.

E il mio desiderio cresceva di più.

Non ti dicevo quasi niente: perché ogni mia parola ti faceva
ridere troppo; e non te le sapevo né meno dire. Anche perché mi
vergognavo della gente che guardava; ma, più, di te.

Credevo che il tuo viso fosse dolce, e non capivo perché i tuoi
occhi mi piacevano tanto.


Avevi sul collo una carne che ci avrei potuto ficcare le forcelle;
senza farti male. I capelli neri ti stavano sempre lenti.

Ora ho capito perché con me ti comportavi a quel modo.

Io solo non ti parlavo come gli altri; io solo, senza volere, ti
rispettavo; e, questo, benché ti facesse ridere, t’illudeva.

Tu sentivi con me la necessità di essere sincera, e 1 tuoi senti-
menti ti ricordavano quel che eri qualche anno prima. La differen-
za, però, ti faceva ridere. E mi guardavi, quasi non credendo a te
stessa; e perciò da me non avresti voluto né meno un bacio.

Il tuo nome non me lo volesti dire: ti chiudesti la bocca con il
fazzoletto. Ma me lo disse, un giorno, che non c'eri, la vinaia.

Quand’io te lo ripetei, volevi lasciarmi solo. E mi dicesti che
non ti chiamassi mal a nome.

— E come ti devo chiamare, allora? — ti chiesi.

— Non lo so. Ma quello no.

Io non capivo perché.

Il giorno dopo, mi chiedesti:

— Ti ricordi sempre come mi chiamo?

— Antonietta.

— Non voglio! Non voglio!

Io sorridevo, ma volevo obbedirti; e perciò ti promisi di non
dirlo più. 

Dopo due o tre settimane, mi dissero che eri tornata al tuo pae-
se. Ma io ti aspettai ancora, passando sempre sotto le persiane chiu-
se della vinaia.

E avrei voluto aprirle, perché speravo di rivederti ancora.

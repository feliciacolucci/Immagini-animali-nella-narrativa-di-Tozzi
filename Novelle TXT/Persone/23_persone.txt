
[23]
C'era una persona che veniva a parlare con mio padre e con mia
madre, e io non sapevo chi fosse. Io non sentivo né meno il deside-
rio di salutarla. L'ho rivista per mesi di seguito, e nessuno me n’ha
mai detto niente. Alla fine, ho sentito il desiderio di escire tutte le
volte che entrava. Quando la incontravo in istrada, fingevo di non
conoscerla affatto.

E, quando una volta mi fermò, per domandarmi se mio padre
era in casa, io ho sentito, all’improviso, una immensa amicizia.

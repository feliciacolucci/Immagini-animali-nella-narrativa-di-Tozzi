
[5]
Ha sette anni. Gli occhi senza colore, che qualche volta non si
vedono né meno. Dalla faccia si direbbe che dovesse invecchiare a
quel modo; senza prima crescere.

Verrebbe di confidarle qualunque cosa nostra; per sapere che
ne pensa.

Non parla quasi mai, e tiene le ciglia basse; doventando rossa

se guarda. Non è possibile farla ridere, e le si domanda sempre:
Che hai?

Ma ella non risponde, e aspetta che smettiamo di volere che apra
bocca. Per averle parlato una volta sola, questa scema mi crede suo
amico. E la incontro tutte le volte che io esco di casa.

Se non mi fermo, mi segue; ridendo. Allora bisogna che le dica
qualche cosa; e vedo bene che non mi capisce.

Ma non se ne torna via senza avermi fatto la sua risata.
 

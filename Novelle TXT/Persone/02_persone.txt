
[2]
Egli non crede a nessuno, ma soltanto alla sua Madonna.

Egli giudica anche gli occhi della moglie, per il desiderio volut-
tuoso della sua fedeltà; non crede troppo ai figlioli. Ma, mentre
mangia, alza gli occhi alla parete dov’è la Madonna. Pare anch’essa
sulla tavola apparecchiata.

È colorita ed è fatta come una bambola, con una veste sempre
più larga con mezzi cerchi di perle e d’oro.

Qualunque cosa si faccia o si pensi nella casa, ella tiene il suo
Bambino fasciato.

La casa non andrà giù perché c’è quella parete. Quand’egli
morirà, per portarlo via dentro la cassa dovranno smovere la tavola
e la madia, perché non ci passerebbe.

Ma la Madonna resterà lì dov'è; e sarà la prima cosa che guarde-
ranno i figlioli quando rientreranno soli in casa. Quella Madonna
era doventata una di casa. Egli mentalmente l’aggiungeva sempre a
quelli della sua famiglia.

Egli stesso si chiedeva se non credesse troppo alla sua Madon-
na, e se non le attribuisse anche pensieri umani che erano soltanto
di lui.

Ma non riesciva a decidersi.

Qualche volta se ne faceva una colpa, e ne aveva rimorso. Allora
non osava né meno guardarla, e stava su la soglia di casa arriccian-
dosi i baffi e voltandole le spalle perché si vergognava.

Ma le chiedeva perdono; e, dopo due o tre giorni, credeva che la
Madonna non ci pensasse né meno più.

Ma aveva paura di perdere la sua grazia; e in certe ore la sua
superstizione era perfino violenta e intollerante. Egli credeva
di offenderla anche a parlare troppo a voce alta; ed ecco perché
rispondeva così vagamente e s’irritava dall’allegrezza che avevano
le figlie. Anche se le cose gli erano andate bene, egli restava inquie-
to e sospettoso; e avrebbe voluto qualche risposta da quella parete.

Ma egli, com’ho detto, non osava né meno voltarsi; e 1 suoi sen-
timenti erano agitati.

Gli pareva di sentire ancora le anime di suo nonno e di suo padre
che avevano creduto come lui alla Madonna; che aveva il diritto
perciò di essere rispettata anche da lu.

Ma più di così come avrebbe potuto?

Si ricordava però che per molti anni non aveva pregato mai. E se
ora la Madonna, perciò, non si ricordava di lui; forse per un tempo
eguale a quello?

Gli veniva il sudore freddo. Ma egli credeva alla sua immensa
bontà; e sperava di evitare così la sua legge vendicativa e inesora-
bile.

Sperava che, dinanzi ad una improvvisa necessità, sarebbe stata
pietosa. E, perciò, le voleva anche più bene.

La Madonna non era una delle tante persone che vogliono rifarsi.

Non voleva far capire che credeva così; ma quando le figlie met-
tevano qualche mazzetto di fiori su la tavoletta che reggeva il lume
ad olio, ne era contento; e si sentiva, anzi, più felice.

Era una specie di festa. Ed egli era più buono e più compiacente
con loro. Era capace perfino di abbracciarle e di mandarle a spasso,
per la strada; se c’era abbastanza chiaro di luna.

Qualche volta, le parlava così: perché non mi fai maturare bene
l’uva e non me la guardi dalla grandine? È meglio anche per te; per-
ché io ti vorrò più bene. Io voglio da te questo, perché tu sola mi
puoi aiutare. A chi mi devo rivolgere se non a te?

Ella l’ha già guarito, una volta, della polmonite doppia; e un’altra
volta nel campo egli si sarebbe spaccato il ginocchio con la zappa.

Quando deve vendere le moggia del grano, egli si confida di fare
un buon affare, guardando lei mentre ripassa sottovoce i denari che
deve avere.

Ha già fatto anche un miracolo. Egli non sa quale, ma sente, e

n’è sicuro, che un miracolo è stato fatto.




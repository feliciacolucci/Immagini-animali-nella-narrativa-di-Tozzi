
[42]

La villa è quasi nuova; con i muri bianchi e con la cancellata ver-
niciata di verde chiaro. Le rose giungono fino alla terrazzina più
alta, e cominciano già ad attaccarsi agli archi di ferro che ci sono
a posta. Su la terrazzina ci sono anche quattro vasi con piante di
giglio, che sono per fare i fiori. Un abetino, dentro una conchetta,
era stato buttato giù dal vento, quantunque fosse tenuto al muro
con un filo di ferro. Le strade attorno sono tutte tra le ville più o
meno grandi. Qualcuna ha l’aria di un palazzo, e il suo giardino
pare un pezzo di parco. Ci sono anche alberi più alti dei tetti chia-
ri e puliti. Sotto una tettoia di legno, in un altro giardino, si vede
una statua di gesso; e, in terra, tritumi di marmo bianco e bigio: è
lo studio d’uno scultore. Era sereno, e tra due spigoli di villini si
vedeva la punta d’una montagna della Sabina. Nuvole gialle erano
verso Roma. Un pino era carico di uccelli. Da un altro punto, gli
alberi folti della Villa Torlonia. Il giardino cinge come una stra-
detta tutta la villa; e ai muri sono i fili di ferro per le piante arram-
picanti. A un albero s’è attaccata una rosa tutta fiorita. Il salotto
è in una veranda poco più alta del giardino; con il pavimento di
legno. C’è una statuetta di marmo, una bambina nuda che con le
mani tiene tra le ginocchia una vasca di cristallo con tre pesci ros-
st. Un’azzalea rossa è di faccia. Un tappeto nel mezzo. Qualche
quadro a olio, di paesaggi, lavori giovanili della padrona di casa; e
poi due paesaggi, uno del Sartorio e un altro del Ciardi. È in Via
Celso: nel punto dove comincia questa strada, il Viale della Regina
s°allarga come una piazza silenziosa. C'era un carretto bianco, per
il latte municipale. Serve che vanno a comprarlo, con fiaschi e bot-
tiglie. Un uomo quasi vecchio domanda se può comprare quattro
soldi di latte. Il venditore gli dice che si faccia dare un bicchiere da
qualcuno. Quello va da un portiere; ma riesce, accennando con la
mano, che non ha avuto il bicchiere.

(15 maggio 1918)
 

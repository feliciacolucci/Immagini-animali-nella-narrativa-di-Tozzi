
[17]
Egli sentiva dentro di sé la giovinezza, come una corda ancora
capace di reggere a uno sforzo. Il suo viso tondo, con le mandibole
chiuse dentro i muscoli e la carne dura; con la fronte schiacciata;
con gli occhi che conoscevano subito tutta la quantità di realtà da
discutere. E a lui piaceva questa amicizia con la realtà! Ora, prima
di non essere più giovane, egli voleva essere sicuro di vivere al meno
una giornata con tutta la forza interiore di cui si sentiva pieno. Ma
egli ripensava, nello stesso tempo, a tanti altri giovani che ora ave-
vano i capelli canuti, presi dalla vecchiaia con una rapidità paurosa.
Egli ero povero e doveva fare l'impiegato. Entrava al ministero,
quando la giornata cominciava a farsi bella di sole; e nei corridoi
dallo scialbo sudicio e scortecciato, lungo la fila delle porte tut-
te eguali, riconoscibili dal numero, egli si sentiva subito uno qua-
lunque. Non aveva più amicizie; e ne provava quasi umiliazione.
Attraverso le strade di Roma, egli si sentiva mutare sempre di più;
e qualche volta avrebbe potuto domandarsi com'era possibile che

tra lui e i suoi ricordi di una volta ci fosse ormai una distanza che

non si sarebbe mai più raccorciata. Allora quei suoi ricordi doven-

tavano enormi. Avrebbe avuto bisogno di farli sapere a tutti, come

si fa vedere un bel podere o una villa con i giardini l’uno più bello

dell’altro. I suoi ricordi, perciò, doventavano anche favolosi.
Nella stanza del suo ufficio c'erano due altri impiegati.

 

 

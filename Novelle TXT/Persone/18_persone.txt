
[18]

Molte volte, le parole che ho ritenuto dentro di me si trovano
d’accordo con uno scampanio mattinale che odo dalla mia casa di
Piazza del Gesù. Se poi, durante il giorno, guardo il cielo, mi par
sempre ch’io debba udire quelle campane. Allora la mia anima sale,
non so dove; e faccio molta strada per tornare giù.

Una volta, su la scala della Chiesa del Gesù, ho visto un uomo
con la faccia deforme e gialla, con le gambe arrancate, con gli
occhi di prete: dev'essere il mio divino campanaio. Io lo devo rin-
graziare.


[14]

Mi piaceva una donna perché la credevo malinconica. Era sbiancata
e aveva 1 capelli neri. Per caso, i0 non l’avevo mai vista sorridere: né
meno parlando. Ella portava fuori dell’uscio una sedia e ci si mette-
va a cucire; verso sera. Ci stava finché poteva vederci, accostandosi
con il viso all’ago per dare gli ultimi punti. Poi rientrava in casa.
Qualche mattina l’avevo vista affacciarsi per odorare in fretta 1 suoi
garofani e il suo basilico; così come una cosa che avesse dovuto
fare. Ella vedeva senza mai che gli altri fossero in tempo ad accor-
gersi quando aveva guardato. Ma aveva un viso sempre con la stessa
espressione e sempre eguale.

Ma io ero contento di guardarla, perché dopo mi sentivo più
calmo. Ero convintissimo che si trattasse di una melanconia pro-
fonda e rispettabile, quasi religiosa. E questo bastava perché io sen-
tissi il più grande rispetto; senza mai domandarmi che cosa ella
facesse quando non la vedevo io. Ma ero anche persuaso che non
l’avrei mai sentita cantare e né meno sorridere. E pure ero curioso
di sentirla: che voce aveva?

Però n'era doventato geloso; perché non volevo né meno veder-

la discorrere qualche minuto con le sue vicine. Ella era un essere
che non aveva niente di comune con le altre donne. E quando seppi
ch’era una corista del teatro, io credetti d’impazzire.


 


[26]
Vorrei sapere se, da ragazzo, mi accompagnava a far passeggiate un
vecchio oppure se me lo imagino 10.

Tanto più che non è il solo di questi personaggi che apparten-
gono forse soltanto alla memoria dell’imaginazione; perché certo
c’è una vita a cui partecipa soltanto la nostra anima; come se noi
non avessimo tempo di partecipare da vero a tutto quel che esiste
entro la nostra anima. Questo vecchio, però, può darsi che sia vero;
perché ricordo anche il nome. Ma è così lontano da me che non mi
riesce altro che a rivederlo in un pezzo di strada soleggiata senza
riconoscerla e senza capire né meno da dove cominci.

Molta parte della nostra vita sparisce così o si confonde con
un’indefinibile ambiguità; come vecchie oleografie di cui s'è per-
so il senso. E così questa cenere di noi stessi ci serve per la strada
quotidiana!

Sono certo che non riescirò mai a sapere qualche cosa di più su
questo vecchio!
 

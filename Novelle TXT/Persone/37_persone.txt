
[37]
* La morte della madre

Alla mamma piaceva molto la cera. Glien’ho sentito parlare soven-
te la sera, dopo aver finito di mangiare. Ci pensava spesso, e non
si sa perché. Una volta comprò, sotto prezzo, una gran quantità di
candele; erano tante che ce n’empì un armadio. La ricordo come
con gli occhi seguiva continuamente Giulia che ve le metteva, pac-
co per pacco.

Ma poi tutte quelle candele le fecero paura. E disse:

— Morirà qualcuno?

Tre giorni dopo, improvvisamente, morì lei stessa.

Allora tutta quella cera fu presa e consumata al suo cataletto.

Mio padre disse:

— Non voglio che ce ne rimanga né meno una!

E tutte quelle candele arsero così presto, che non bastarono né
meno.

Dentro di me pensavo che avrei desiderato di vederle accese in
una festa, tutte intorno a un gran candelabro di vetro, in mezzo alla

sala; e in quella luce m’imaginavo di veder ballare; e una di quelle
giovinette mi passava accanto, si fermava con me, mi prendeva, mi
faceva girare più forte degli altri, finché pareva che mi venissero
le vertigini. E allora tutte quelle candele mi facevano chiuder gli
occhi, per la troppa luce. E anche stando con il torace appoggiato
al letto dove era la mamma morta, il bianco delle lenzuola mi si
confondeva con quella luce; ed ero triste che la mia mamma non si
alzasse; e fui per fare un gesto d’impazienza perché si togliesse di lì.

Così appoggiato al letto, sentivo tutta la forma del mio torace,
che si allargava ad ogni respiro.

Il letto mi pareva assai grande; e le persone che erano dalla parte
di là mi parevano molto distanti.

Come bruciarono in fretta quelle candele! La cera si disfaceva
così come se fosse stata acqua che poi gocciolasse su i mattoni; ed
io consideravo le gocciole che in vece erano cadute tra le commet-
titure.

E la mamma era lì, e non si volgeva più come talvolta dormendo.
E la sua faccia era divenuta in un modo che non aveva più nessuna
delle sue espressioni. E tra gli occhi socchiusi pareva che dicesse: ci
verrete tutti, ci verrete anche voi. E allora avevo forse paura; ma mi
faceva anche rabbia; e non volevo obbedirla; così come quando, da
viva, mi comandava qualche cosa.

A me non era stato mai permesso di andare nella sua alcova e
non so perché; e ora il vedere, anzi il dover vedere, quelle strisce
verticali gialle dipinte nelle pareti mi faceva l’effetto ch’io cresces-
si d'importanza tutto ad un tratto: me le volevo mettere bene in
mente. La Madonna, un’incisione colorata entro un quadro dalla
cornice grossa e nera, mi faceva l’effetto che nascondesse tutta la
parete dov'era attaccata. E non riuscivo a vedere in quella le strisce
gialle, perché non osavo togliere gli occhi da Lei. Tra me e Lei c’era
qualcosa che non era tra me e gli altri.

Sentivo bene che la mia anima ci teneva insieme.

Le persone entravano in punta di piedi: qualcuno buttava per
terra, con un catino, quello di cucina, l’aceto. Il che m’annoiava;
sbadigliavo, ed uscivo. Fuori di quella camera, dimenticavo; addi-
rittura, la mamma; e mi restava invece un’oppressione spiacevole e
insipida, con la voglia di trovare da divertirmi.

Ma poi tornavo nella camera, affascinato di riprovare sempre la

stessa cosa, riguardo alle pareti e alla Madonna; quantunque pen-
sassi che tra due o tre giorni, quando la mamma fosse stata portata
via, ne avrei fatto a meno. E ciò mi procurava un terrore quasi folle;
il solo terrore che provassi di quella circostanza che doveva influire
molto su la sorte di tutta la mia vita.

Mi ricordo bene come io fossi continuamente esaltato, incapa-
ce di rendermi conto di quel che avveniva intorno a me; e solo di
quando in quando riuscivo a capire quel che mi dicevano. E allora
le voci mi facevano un effetto potente, quasi vellutato; e compresi
per la prima volta che io n0n ero le persone che vedevo.

Dopo una giornata trascorsa così, cominciai ad occuparmi del-
la mamma; come non avevo mai fatto né meno quand'era in vita.
Perciò io credo che il mio affetto cominciasse soltanto dal suo letto
di morte; e di tutto ciò m’è rimasto un profondo terrore, talvolta
comprensibile e talvolta incomprensibile, che si riattacca dietro la
mia fede religiosa.

Dio stette molti anni nascosto in me; ma, certo, in quei momenti
egli solo disponeva della mia anima.



[31]

Passare tra le case, cercandoti anche nell’aria; tra queste case sor-
rette dalle loro ombre come se fossero lunghi puntelli! Ma ti dirò
del rimpianto che mi prende di non essere nato nel paese di mio
padre; quando la mia anima vorrebbe diventare la sua fiumareccia e
i suoi pioppi dove la pianura è più verde; o quei radi olivi dei poggi.
Io, vedi, per farmi piacere, vorrei inventarti anche qualche racconto
purché potessi sinceramente farti credere che sono nato nel paese
di mio padre. Come sarei contento! Ma non è vero: io sono nato a
Siena, così per caso; mentre la mia anima è di laggiù, di quel paese
che non ti voglio né meno nominare.

E tu sai che le mie parole vorrei che fossero come le ore che
batte l’orologio: tutti le ascoltano e muoiono nell’aria ma restano
nell’anima.

E, scrivendoti, io ti sento venire a me; per mettermi le mani su le
tempie o per farti dire tante volte che io ti amo. E allora la tua bocca
è come una farfalla agitata da un’estasi che non capisce.

Ma al paese di mio padre ci sono stato più d’una volta; e i parenti
m’invitavano a mangiare. Quando andavo da una delle due zie, mi
davano sempre un piatto che aveva nel mezzo una figura dipinta: era
una donna, e credo che fosse fatta con lo stampino. La veste rossa,
i capelli biondi. Il volto sbiadito: come la copia d’un disegno roma-
nico fatta da un ragazzo. Gli occhi azzurri. Forse uno più piccolo
dell’altro, si attaccavano ai miei; ed io non li lasciavo più. Questa
persona che restava nel piatto; alla quale nessuno badava, mentre 10
dovevo parlare e rispondere! Come apparteneva alla casa e a tutte le
cose delle stanze! E tutte le volte che ricordo i discorsi de’ parenti,
questa persona è presente. Ma ero io ragazzo che le davo la vita!
Ora ne provo un dolore che mi sconvolge: ora è soltanto la figura
di un piatto.
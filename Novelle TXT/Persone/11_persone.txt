
[11]

Con quella bocca così piccola sembra che debba rinunziare a par-
lare. Fa anche l’impressione che sia vuota. E in fatti la sua anima
buca come la punta di uno spillo; e sentiamo che il suo scetticismo
ci fa passare da stupidi. Il suo scetticismo ha una grazia profonda,
quasi civettuola; uno scetticismo insalivato, che appare in un sor-
riso delizioso; qualche volta stanco, ma sempre a proposito come
gli occhi lascivi che luccicano. Non ha di preventivo che le mani
magre, con le unghie taglienti; anche i riccioli sembrano taglienti.
Parlando mette le:mani addosso; e non risponde quando capisce
che vorreste conoscere con desiderio forte il suo parere.
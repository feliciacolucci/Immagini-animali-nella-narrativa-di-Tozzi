
[28]

Io l'ho vista, per la prima volta, morta. Entrando in una casa a cer-
care di un amico, che non ci stava, da un uscio aperto dove mi
affacciai per chiedere di lui, vidi il cadavere. E c’era il cadavere sol-
tanto; con due lucernine accese. Però, da un’altra stanza chiusa,
sentil piangere.

Allora, senza volere, mi soffermai; e mi tolsi il cappello. Pregai
anche.

La morta era giovine, con un viso affilato e un poco verde: non
so se mi faceva paura o se mi affascinava. Aveva 1 capelli neri, anco-
ra così lucidi che dalla parte della finestra sembravano azzurri.

Le mani congiunte e tenute insieme con un rosario; e tra le dita
c’era infilata una rosa soltanto.

Gli occhi, forse, sotto le palpebre, erano già disfatti. La veste

pareva stirata allora; e le scarpe erano affatto nuove: si vedeva che
non ci aveva mai camminato.

Ma nella stanza non c’era niente che segnasse la vita di una don-
na: né meno lo specchio sul cassettone. C°era, a capo del letto, il
cordone del campanello con una maniglia tonda di ottone.

Ridiscendendo le scale, incontrai all’uscio una persona; e le
chiesi chi fosse. Mi disse il nome.

Non so perché, volli andare a vedere il suo sepolcro il giorno
dopo che la portarono al cimitero. La terra era fresca, smossa allo-
ra; e siccome ce l’avevano addossata e pigiata a colpi di pala, s’era
screpolata qua e là.

In cima al tumolo una croce di legno, nuova.

Io presi una manciata di quella terra; e la tengo ancora dentro
una scatoletta di legno.
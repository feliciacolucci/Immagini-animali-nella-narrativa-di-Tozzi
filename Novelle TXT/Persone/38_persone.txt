
[38]

In mezzo all’Isola di San Bartolomeo, dinanzi alla Chiesa c’è una
piazzetta pendente da una parte. Alle finestre d’un edificio con
le inferriate, vecchi che stanno al sole; dietro piante di gerani. Su
la facciata gialla c’è, in una nicchia, un affresco brutto e sbiadito.
Un vecchio, sul sedile della piazza, accomoda un ombrello. Quat-
tro galline, accanto, beccano. A un uscio aperto, stanno seduti un
uomo e una donna. Nell’altra metà della piazza, dinanzi a un fianco
dell’ospedale, c’è una specie di baracca non più alta di un metro, e
lunga né meno due metri, fatta di legno e di stracci ricuciti insieme
e imbullettati. E addossata all’angolo che fa il muro d’una casa con
il parapetto del fiume. Moglie e marito, con una loro bambina di
ventidue mesi abitano là. I genitori ci stanno da quattordici anni.
Fssi sono seduti dinanzi a un vecchio braciere di ferro, tutto rot-
to e sconquassato. Sopra la cenere hanno messo alcuni pezzetti di
legno, e vi soffiano con la bocca; perché brucino. La bambina pian-
ge quando le va il fumo negli occhi. Egli ha 11 mal caduco; e, tutti e
tre, le febbri malariche. Egli ha il volto terreo e smorto; la bambina
è quasi verde e tra le ciglia e gli occhi si vedono le sue piccole vene

pavonazze. La donna ha un occhio mezzo chiuso ed è tutta strut-
fata. AI muro dell’ospedale, in una finestra che è al livello della
piazza, e con un’inferriata sporgente in dentro, ha messo la testa un
vecchio steso in terra. Ha una cappa giallognola tutta stracciata, la
barba ancora bionda e una faccia idiota; con gli occhi rotondi, quasi
di bambino. Una piccola vecchia lo ha destato; e, in piedi, aspetta
che si alzi.

Quando sono per passare un’altra volta sul Ponte di Fabricio,
vedo un carro funebre dinanzi allo spedale.

È un carro con gli stemmi del Comune di Roma. Alcune mona-
che entrano nella chiesa accanto.

(23.11.'17)

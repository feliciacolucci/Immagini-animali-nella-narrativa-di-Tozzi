
[24]

Di tra gli alberi c’era una luce artificiale, quasi finta; che mi dava
una scontentezza calda e istintiva. Bollivano le linfe dentro le rame,
e le ombre di tutte le cose si attaccavano addosso. Anche il pano-
rama della città mi pareva finto; verniciato in una di quelle tele che
si guardano con le lenti dentro i baracconi; e io ero lì per vendere
alla gente i miei ricordi come se fossero stati quei ninnoli variopinti
fatti con il gesso ed il cartone. Io li avevo fabbricati con molta abi-
lità, perché funzionassero bene; e nessuno venisse a ridarmeli. E ne
vendevo, ne vendevo! Ma non finivano mai; e allora cominciai a
regalarli.

Una, ma non mi riesciva a vederle la faccia, mi si mise su le
ginocchia perché voleva che le serbassi una collana di perle; e 10,
per contentarla, le promisi di darle anche la mia anima, purché se
n’andasse. Alla fine presi anche lei per un ninnolo e la feci portare
via al primo che capitò.

Soltanto destandomi, mi avvidi che avevo sognato; ma m°era
rimasto da vero il sapore di non so quanti ricordi.
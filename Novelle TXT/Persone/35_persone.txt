
[35]
Camminando, con chiunque sia, va sempre qualche passo innanzi,
e si volge dalla parte opposta a quella dove è chi la accompagna.

Ha un cappello di paglia, da educanda; con due nastri neri che le
vanno su treccia corta.

Ha il collo rotondo, e si distrae aprendo e chiudendo il venta-
glio. Si ferma a guardare a modo suo un cancello o un albero; e poi
si rimette al nostro passo.

Le chiedo se vuole qualche dolce; mi risponde, per educazione,
che non importa; e allora mi guarda pensando che io la stimi di più.

A scuola studia parecchio, per non essere rimproverata. Vuole
andare in chiesa; e quando sente che io sono afflitto per cagione
degli altri, mi si mette più accanto; ed io allora mi cheto.

Non c’è bisogno di chiamarla, perché sa da sé quando deve
venire; come quando se ne deve andare. Non ruzza da sé con le
altre, ma solo se glielo dico 10; e smette a pena che può.

Vorrebbe scrivermi come un’amica grande; e quando le regalo

un libro, lo tiene in mano stando con la testa abbassata. Poi va a
sfogliare qualche pagina. Ma non lo legge fino al giorno dopo.


 

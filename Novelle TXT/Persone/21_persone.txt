
[21]

Di qualunque cosa ella parlasse, 10 soffrivo; perché allora mi pareva
impossibile di esistere e di ascoltare. Non udivo affatto la sua voce,
ma soltanto le cose che mi diceva. Che mi diceva? Ella parlava sol-
tanto, ma non per me né per un altro; forse, né meno per lei. E i
sentimenti che provavo io non avevano niente a che vedere con le
cose che diceva.

Era tutta un’altra vita, quasi impossibile; che nasceva dentro di
me; una vita che ora mi pare addirittura un sogno. E non capisco
come non abbia mai tentato di rispondere, perché avrebbe fatto
l’effetto che io all’improvviso fossi doventato un altro.

E poi a un tratto la mia anima si richiuse, lasciando ricadere
chi sa in quale profondità invisibile quel che soltanto era nato per
poche ore.

Ma da quella volta io credo meno a me stesso, perché non ho più
la sensazione di vedere con i miei occhi. Ora avrei soltanto piacere
che questa donna non esistesse: fosse soltanto un effetto della mia
imaginazione.

E, se la ritroverò un’altra volta, crederò di essere pazzo.

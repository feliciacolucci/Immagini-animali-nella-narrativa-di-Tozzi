
[3]

Ella ha una testa piccola, con i capelli biondicci e soffici. Gli occhi
stretti e la bocca sottile. Cuce, dalla mattina alla sera, i suoi vesti-
ti; rinfilando l’ago senza né meno alzare la testa dalle ginocchia.
Un poco roca, è molto nervosa.

Troverà marito? Ormai ha ventiquattro anni, e non ha amato
mai.

Non sarebbe cattiva, ha un egoismo risoluto, che la tiene così
lontana da tutti; in una sedia della sua camera. Qualunque cosa
accada o ella sappia, non gliene importa niente; e trova giusto di
fare così.

Sua madre pensa a tutte le faccende della casa; e, s’ella non è
contenta di qualche cosa, la rifà da sé; lesta lesta, senza dir niente.

Quando va a letto, ella sa quanto filo ha adoprato per cucire.

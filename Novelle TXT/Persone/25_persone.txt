
[25]
Io l’ho cercata tanto una persona che sapesse essere allegra: che
ridesse così un poco ingenuamente con questo mio riso che è tutta

la mia vita; con questo mio riso che mi fa paura quando non riesco
ad averlo più. Ma né meno io, ormai, sono buono!

E sono stato forse mai qualche volta allegro da vero? Mai. Biso-
ena che io me la imagini soltanto quest’allegrezza che piglierebbe
tutto l’universo come se fosse una danza, con la luna che si mette
a fare la marionetta dell’infinito che ha 1 fili da vero invisibili. Ma
dimmi, giovinetta. È notte e stai ancora sul marciapiede; dove tutti
1 giorni ti vedo.

Fumi una sigaretta: t'ho vista perciò anche di lontano. Mi volgo
a te, così, perché non posso fare a meno di guardarti: tu ridi. Sai che
il tuo viso, in quel momento, era proprio come quest’allegrezza di
Cui scrivo?

Ma, se mi avvicinassi, il tuo bel viso sodo, ancora di contadina,
l'avrebbe più questo sorriso? E che specie di sorriso è? Che cosa
significa? Voglio saperlo perché, lo sento, è proprio uguale al sogno
della mia allegrezza. E perché io oso dire che quel tuo sorriso mi
piace? Come mi piace? Ma tu sei una puttana; tu sorridi a me come
ad un altro. La tua ingenuità è quella della corruzione.

Io non ti voglio; e per questo né meno io sono più allegro.

[36]
C'era un scemo, che tutte le domeniche sere si fermava davanti
alle bettole, suonando uno zufolo di latta, da ragazzi. Egli aveva le
mani paralizzate e non riesciva a tappare 1 buchi con le dita. Quan-
do aveva finito la sua suonata, diceva qualche bestemmia e qualche
parola che nessuno capiva; e nessuno gli rispondeva. Egli tratta-
va male tutti; perché credeva di suonare bene; e che la gente non
volesse riconoscerlo. Siccome io stavo alla finestra, egli, suonando,
alzava gli occhi e mi guardava; per provocarmi. Aveva, quasi sotto
la bazza, una barbetta di peli vani; e la saliva gli scivolava da quei
peli su la ciarpa rossa. Ma egli si rasciugava la bocca con il dorso
della mano. I suoi occhi celesti, d’agnello, parevano buoni; ma egli
si metteva a leticare se per caso qualcuno gli rispondeva.

Io, dopo cena, andavo a giocare a carte nella bettola più vicina
a casa mia.

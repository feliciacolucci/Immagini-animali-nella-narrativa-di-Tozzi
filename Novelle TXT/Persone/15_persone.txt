
[15]

M’hanno raccontato, una volta, la storia d’una persona che non
conosco. Ebbene: io ho sentito tale simpatia che io stesso avrei
voluto essere quella storia. Se fosse avvenuta a me, non ci avrei
pensato tanto tempo! E, per parecchi mesi, ne sono restato atfa-
scinato. Perché? Io mi rassegnerei volentieri a contemplare fin che
campo queste imagini che hanno un’evidenza più pronta della real-
tà. Io ho fatto, ormai, le tempie grigie; pensando sempre alla stessa
cosa; e sono io che non voglio smettere; mentre sembra che questi
stessi ricordi abbiano capito come la mia anima si affatica da anni e
anni: come se tirassi su una fune che non finisse mai, o girassi una
ruota pensando di vedere dove comincia e dove finisce. Sono spazi
interminabili, fatti innanzi e in dietro; credendo sempre di giungere
a qualche punto. Io durerei per tutta l’eternità.

Alla fine, per farmi smettere, si sfasceranno le cose che tocco;
anche la mia casa si sgretolerà perch’io mi decida ad allontanar-
mi e riposarmi. Ma io so che mi sarà impossibile. Io sono troppo
abituato a queste storie vertiginose, che cominciano e finiscono
soltanto nell’eternità. Sono treni che passano in corsa, e 10 non
posso mai salire.


[16]

Filomena non possedeva per sé che due vasi di geranii. Tutti i suoi
sentimenti erano per essi; e quand’ella li toccava con le guance si
sentiva felice. Il loro colore le pareva più bello di qualunque altro;
e, quando li aveva piantati, era cominciato un tempo in cui si decide
di prendere uno di quegli atteggiamenti che riassumono un perio-
do di anni più o meno lungo. Sembra di poter disporre di noi con
più facilità perché ci conosciamo meglio. Si crede che siano per
avvenire cose, per le quali sarà possibile allontanarsi per sempre dal
tempo anteriore, che non ha più la nostra stima. Allora per qualche
mese non si fanno che calcoli, e si giudica di noi stessi con una chia-
rezza che non potrebbe avere né meno un estraneo. Ma l’imparare
a conoscersi dura poco; e i nostri propositi si affievoliscono; e di

nuovo ci confondiamo con tutto quel che sembrava soltanto un’e-
videnza utile. Mettendo le due ramette, che dovevano doventare
piante, entro il terriccio, bucato con uno stecco, ella voleva quasi
avere il segno di quando era cominciato il suo cambiamento. Per
ricordo. E non s°era ingannata.

Filomena, ormai, si sentiva una donna che poteva ragionare con
il proprio cervello. E i romanzi della Biblioteca Circolante non le
parevano più veri come una volta.

Ora sapeva che la scuola, le compagne non erano che cose pas-
sate senza ritorno. Ora sapeva che tutti i sentimenti di quel tempo
non esistevano più; e si trovava nella possibilità di rifarsi da capo, in
un modo definitivo. Senza rimpianti, aveva avuto volentieri in vece
la sensazione del tempo che le preparava forse qualche sorpresa e
forse il modo di farla contenta.

E perciò amava quei fiori di geranio come se fossero state le
promesse alla fiducia che sentiva in sé.

Ma i suoi ricordi seguitano a tirarla con loro; ed ella obbedisce.
Sta ore intere a sognare, senza avvedersene, finché non si fa buio.
Sogna, nella sua poltrona con la testa su la spalliera con le mani
penzoloni.


[30]
Queste case si amano. Son tanti anni che stanno insieme, e alla fine
si sono intese.

Me ne sono accorto, cercando quella che mi fosse più simpatica.
Me ne sono accorto come alla fine avviene per noi stessi. E allora si
dice: come sono stato sciocco per tanti mesi! Così come si direbbe:
che bella giornata era ieri!

Con una sensazione soltanto, noi giudichiamo del nostro tempo
e delle nostre azioni. Ma un’altra volta capiterà di vedere le stesse
cose con un altro sentimento. E, allora, diremo magari tutto l’op-
posto. Ma queste case, no, non mutano mai; e ne sanno di storie
vere con tutte quelle persone che l’abitano!

Non do retta alle chiacchiere io, ma io guardo la gente da me.

E mi avvicino a un’anima non so da quali vie del volto; ma ritor-
no a me stesso, dall’investigazione, escendo dagli occhi.

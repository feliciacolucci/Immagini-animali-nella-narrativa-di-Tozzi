
[4]
È una zoppetta, figliola di contadini. Quando s’è fatto buio, ed io
sono a mangiare, viene a portarmi il latte. E siccome è scalza non la
sento finché non mi saluta.

Devo alzarmi per prenderle di mano la boccia del latte; e mi
guarda mentre la vuoto in qualche recipiente.

E bionda, con gli occhi color del tabacco. Ha sempre lo stesso
grembiule rosa, con il suo nome ricamato a filo bianco.

Se le chiedo di qualche cosa, doventa rossa e non mi sa rispon-
dere.

Una volta che la rimproverai perché non seppe dirmi se poteva
portarmi una boccia più grande di latte, tornata a casa pianse.

E non volle più venire, le sere dopo.

[46]

Leonarda aveva una veste princesse. I suoi capelli su la nuca scoper-
ta sembravano un mucchio d’oro. E negli occhi era quel turchino
del cielo di dicembre. Il suo corpo appariva purissimo. Ella diceva
a Nello:

— Sono stata a visitare una conigliera. La contadina mi ha menata
dietro la casa sua. Sono passata sotto un arco, che ha da ciascun lato
una madonna in terracotta. A traverso un cancello di legno colo-
rato di giallo erano i conigli. Alcuni erano intorno a una foglia di
cavolo. Gli altri si accovacciavano. E i loro occhi neri erano melan-
conici. Poi, saltellando, alcuni si sono mossi. Una coniglia è venuta
al cancelletto. La sua bocca si muoveva sempre.
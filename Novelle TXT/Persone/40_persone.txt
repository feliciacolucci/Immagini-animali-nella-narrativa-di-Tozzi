
[40]
Didaco Stoppioni s’è levato l’orologio di tasca e l’ha messo sopra
il tavolino. Guai alla donna di servizio se, a mezzogiorno preciso,
la minestra non è in tavola. Cinque minuti prima dell’ora attesa,
viene anche Adelasia, sua moglie; e, ora, tutti e due, hanno gli occhi
su l’orologio.

Quando mancano due soli minuti, cominciano a entrare in
apprensione e si scambiano occhiate di sgomento, che possono
preludere a esclamazioni d’ira.

La donna batte i piedi; nervosa. Poi s’ aggrappa con le dita alle
spalle del marito; che si pizzica la barba rossa.

La lancetta è a mezzogiorno!

— Che dicevo? Bisogna licenziare Giuditta, — egli dice.

Allora Adelasia, dopo qualche contorcimento, che attesta a
Didaco quanto anch'ella sia fuori di sé; va in cucina. Grida a Giu-
ditta: [...] Egli, allora, chiamò la moglie; e le disse: [...]

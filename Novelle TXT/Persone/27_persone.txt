
[27]

Mi piace tanto di soffermarmi vicino a quella vecchia che io non
conosco affatto e che non vedo mai parlare con nessuno. La sera,
quando faccio la mia passeggiata, è là seduta fuori dell’uscio di casa;
io non so altro: dove Via delle Arti finisce e comincia quella di
Camporegio. Io faccio finta di guardare Siena; ma in vece fo per
stare vicino, così, a lei. Ella mi guarda credo con simpatia, quasi
con benevolenza; forse contenta ch'io mi fermi lì, a quel modo.
È un’amicizia molto più profonda di quel che non si creda.

Poco mancò che ieri sera non le raccattassi il gomitolo della cal-
za. Dopo, arrossii di non averlo fatto.

Anch'ella arrossì.

È pallida e piuttosto magra; con una fronte dolcissima. Gli
occhi chiari, forse un poco freddi. Ha tutti i denti: l’ho vista sba-
digliare.

Guardando me, deve ripensare alla sua giovinezza; mentre io
sento il mio tempo che si raccorcia: è meno la distanza fra me e lei.

Ha quasi sempre un fazzoletto d’un rosso così chiaro e così bel-
lo che pare allegro; di un’allegria immensa. Ha le mani scarne, ma
fatte bene.

Un giorno saprò che è morta o forse conoscerò la sua storia; e,
allora, non andrò più per quella strada.

Me n’andrò per qualche campo e cercherò di non pensarci più.
1
DUE FAMIGLIE

[1] Quando arrivavo a quella casa che aveva le finestre soltanto quasi al tetto, guar-
davo la mia ombra che appariva sul muro.

Perché, qualche volta, avevo fatto l’atto di andarle incontro per parlarle? Perché
mi aveva dato quella stessa impressione strana di una persona viva che si vede
all'improvviso e che fa anche paura?

[2] E, poi, bisognava vederla come camminava per tutto il muro, quant’era
lungo, fino allo spigolo, dietro il quale era l’aia e la scala della loggia voltata dalla
parte opposta alla strada. Quando il muro finiva, avevo sempre un brivido. E, sic-
come al mio avvicinarsi, le anatre e le galline tornavano dentro, mi domandavo se
avevano spavento di me o dell'ombra.

[3] Quella casa era, e forse c’è ancora, fuor di Porta Tufi, prima d’una cappellet-
ta alla quale si biforca la strada che continua a salire verso Siena. Stando seduti su
gli scalini della cappelletta, tanto dall’una parte come dall’altra, se viene gente dalle
due strade, si ode parlare e non si vede finchè non passa proprio dinanzi. A quella
casa, la strada svolta e si fa ripidissima tutt’a un tratto fino al fiumiciattolo che ha
poca acqua ma i pioppi fitti e alti.

[4] I paracarri di pietra, agli spigoli della casa, erano doventati la metà di quel
che dovevano essere, a forza di rotate; qualcuna delle finestre aveva l’inferriata; e,
nel mezzo della facciata, c’era un piccolo stemma, doventato giallo; ma l'erba l’a-
veva scalzato attorno quasi per buttarlo giù. Ora ci stava una famiglia di contadini.

[5] Io avevo fatto amicizia quasi con tutti, e con quella famiglia non ci avevo mai
scambiato una parola. Non so perché, ma tutte le volte che incontravo uno di loro,
non avevo mai voluto né meno salutarlo. Quante volte avevo visto la massaia lì ai
pilastri dell’ingresso, con un bambino in braccio! E lei m’aveva guardato girando
piano piano il collo, per non smettere finché non ero passato! Anzi, mi sono anche
accorto che quando ero un poco più distante, al punto che la strada doventa ripi-
da, s'era anche mossa da dove stava; per vedermi giù fino al fiume. Anche il suo
marito faceva lo stesso, quando in maniche di camicia se ne stava appoggiato con
un gomito alla casa. Se salivo dal fiume, tutte le volte che alzavo la testa, come si
fa perché si respira meglio, incontravo i suoi occhi. Avvicinandomi, mi provavo a
tenere il viso dall'altra parte; ma anch'io non potevo fare a meno di non guardarlo;
e poi, quand’ero passato, mi voltavo; ed egli, che prima stava voltato alla scesa, ora
s'era messo verso la salita o lì alla cappella, per vedermi con più comodo. Però,
tornando in dietro, l'ombra sul muro non c'era più; perché il sole era tramontato.
E allora mi sentivo più solo. Avevo visto l’acqua della Tressa, il fiumiciattolo, tutta
limpida; quasi si pulisse, passando su la ghiaia e i suoi sassi. Lì, tra i pioppi c'era
sempre fresco e umido; ma di solito, non mi muovevo finché non passava a portare
il latte munto allora qualcuno di quei contadini che avevano la casa a pochi metri da
lì, nascosta sotto i grani e i granturcheti. E con quest'altra famiglia, in vece, ci avevo

una gran simpatia. Per solito, all’ora che ci andavo io, li trovavo quasi tutti in cucina
a scremare il latte e a colarlo, dentro catini enormi. Poi, lo mettevano al fresco, fuor
dalle finestre, coperto con un velo; sopra a mensole di legno. Accanto al focolare,
c'era un crocifisso così del colore nero uguale alla parete che per vederlo bene
bisognava proprio alzarci il lume. Ma, alla parete della finestra, sotto un quadro
di Sant'Isidoro, il protettore dei contadini, c'erano attaccati due piatti antichi che
avrebbero potuto costare anche un migliaio di lire. E, così, di molto valore erano
anche i cassoni in fondo ai letti, con dentro i vestiti.

[6] Il capoccio era sempre giovine, ma con una gamba che non si piegava: egli
tartagliava, e, quando aveva finito di parlare, si faceva più vicino con la faccia, sbat-
tendo lesto lesto gli occhi grigi, quasi bianchi. La moglie, Tancia, era stata una bella
giovine, ma ora aveva il naso troppo rosso. Tenevano per garzone, perché i figlioli
erano ancora piccoli, un gobbo; che aveva sempre l'abitudine di mettersi il cappello
fin su gli occhi e poi di ritirarlo subito in dietro, alla nuca. Quando ascoltava, teneva
una gamba un poco rialzata e lenta; con i pollici nelle tasche del panciotto sempre
sbottonato dalla metà in giù; e, con le dita a quel modo, si divertiva a far toccare
insieme le fodere dei due taschini, su la fusciacca rossa, avvoltata a tre doppî, con
le frange che gli davano sopra una tasca dei calzoni. Egli aveva quel mento che
hanno tutti i gobbi; e, quando rideva, non si sentiva mai; forse perché era sempre
fioco e gli veniva la tosse se doveva parlare. Siccome aveva i denti molto radi, egli
ci si metteva sempre, tra quei due davanti del mezzo, uno stecco di fieno più lungo
e più grosso che fosse possibile. Prima di parlare, un angolo della bocca gli andava
verso un occhio, con un raggrinzamento di pieghe che faceva la pelle della guancia.
Lo chiamavano Tista ed era un bastardo preso all'ospedale. Il capoccio, Vanni, era
bravo e aveva messo da parte, alla Banca, alcune migliaia di lire; quasi da comprarci
il podere, che ora teneva in affitto. Già, suo padre aveva guadagnato molto nelle
mercature e a far le stime dei poderi quando i contadini entravano a padrone nuovo
o lasciavano quello vecchio. Lo conoscevano per tutte le campagne di Siena, e qual-
che volta lo chiamavano anche a cavar sangue ai bovi. Ma siccome qualche veteri-
nario l'aveva denunciato, così quando lo chiamavano che andasse ad una stalla, se
non si trattava di far piacere ad un amico, rifiutava sebbene imprecando contro la
legge. La sua famiglia era ricordata per molte generazioni, e quei piatti antichi erano
stati ereditati, come un ricordo di famiglia, da un figlio all’altro. Tancia era quella
che comandava a tutti i momenti Tista, che zitto zitto obbediva; sempre docile, con
un mezzo sorriso timido, che cercava di non far vedere per paura che Vanni gli gri-
dasse qualche parolaccia e perché non si mettesse a bestemmiare tartagliando a tal
punto che doventava bianco come un cencio di bucato; e doveva zittarsi dopo avere
rantolato con la gola che gli si chiudeva. Allora Tancia gli faceva bevere un bicchier
d’acqua, e diceva sottovoce un’avemaria. Sottovoce, ma in modo che si capisse dalla
bocca; perché, a fare così, tutti ne sentivano un grande rispetto; e anche i ragazzi si
chetavano, per guardarla; specie le due bambine che avrebbero voluto fare lo stesso
ma non erano capaci.

[7] Allora il maschio, d’undici anni, guardava il padre e si faceva serio serio.

La domenica, il primo ad andare alla messa era Vanni; subito dopo che aveva
governato le mucche insieme con Tista che saliva in capanna a prendere le ceste di
fieno; poi ci andava Tancia, quando era tornata da vendere il latte alle case dentro
Siena e dopo aver sciacquato le bombole vuote; e con lei andavano tutt'e tre i ragaz-
zi. Il maschio sapeva già la dottrina e le bambine leggevano insieme nello stesso
libro, alla meglio. All’ultima messa doveva andare Tista, che si cambiava tutto; e,
per entrare in chiesa, aspettava sempre, su l’uscio, facendo finta di leggere l'avviso
delle funzioni, che qualcuno gli desse una manata su la spalla, dicendogli:

[8] - O che fai qui fuori? Sei come i cani, che non possono entrare?

Tista, in vece di rispondere allo scherzo, rideva; e allora la bocca gli saliva fino
all'occhio; con un movimento di tutto l’orecchio portato su.

Ma non aveva imparato a segnarsi, e si bagnava il panciotto ed i calzoni.

[9] Quando mangiavano, Tista se ne stava, senza che ce l’obbligasse nessuno,
più in proda che fosse possibile; reggendo sopra un ginocchio la scodella quando
aveva la minestra, e tenendo tutto in mano, senza il piatto, quando gli davano il
companatico. Tancia ci s'arrabbiava, ma non era mai riescita a farlo mangiare un
poco meglio. I ragazzi, per lo più, s'accapigliavano tra loro, togliendosi di mano il
pane ed il ciccio. Per farli bevere, siccome avevano un bicchiere solo in tutti e tre,
Vanni faceva un elogio a chi beveva meno volte degli altri e tutto un fiato. Le bam-
bine non ci riescivano e si sentivano soffocare. Alla fine, nel bicchiere ci restavano i
segni delle labbra, come avviene specie quando si mangia il pane solo.

Tancia mangiava più lentamente di tutti, sempre con il capo sul piatto; ma
attenta che il marito non bevesse più vino di lei; e, allora, per farselo dare, prima
arrossiva e poi diceva:

— Bada che se finisci il fiasco, io in cantina non ci rivado a prendertelo!

Vanni rispondeva:

[10] — Bevi anche tu! Allora, non hai niente da brontolare. Ma se il vino non
arriva a quello nuovo, la colpa è tua. È inutile che tu t’affatichi a dire di no.

E, siccome, per lo più, i ragazzi facevano una risata, Tancia si arrabbiava; e tro-
vava da ridire in ogni cosa facendo vedere che di sagacia e di giudizio ne aveva pi
di tutti. E che all’economia ci stava attaccata da sé.

 

[11] Questi erano i miei amici; e siccome Vanni tartagliava, mi piaceva non so
quanto vedere le sue fumate che arrivavano alla finestra e, trovandola chiusa, torna-
vano in dietro. Tancia, sempre affaccendata, diceva ai suoi ragazzi:

— Portategli una sedia al signor Cencio! Lesti!
[12] E lei seguitava a strizzare sul setaccio i pomodori, per farci la conserva
che poi coceva con il sale in forno; oppure a burattare la farina mentre si scaldava
l’acqua per buttarci la semola che davano alle mucche. Non l’ho mai vista ferma;
perché anche quando si metteva a ricucire uno straccio, si doveva alzare subito a
fare qualche cosa che le aveva detto il marito.

[13] Tista era così timido che a salutarmi sbagliava sempre, dicendomi buona
sera in vece che buon giorno o all’inverso. E perciò mi passava davanti scalzo più
lesto che poteva, ma senza essere sgarbato; con quei suoi piedi larghi larghi.

[14] Dall’uscio di Tancia si vedeva il tetto di quella casa con le finestre alla
grondaia, gonfio nel mezzo; e non si sapeva come facevano a starci le pietre messe
sopra alle ultime tegole, in fila lungo le costole delle sue quattro spiovenze, fino alle
punte degli spigoli.

[15] La donna che stava là dentro aveva gli occhi castagni ma quasi gialli, una
fronte di pazza, sporgente e con i capelli tirati a dietro o arruffati; magra e stretta
ai fianchi, una specie di formica ritta; le gonnelle corte e le scarpe senza portare
le calze. Le braccia corte e le mani piccole; i ginocchi bassi bassi. La veste, anche
d’inverno, per quanto allora portasse uno scialle di lana, sempre sganciata; così
liscia che il petto era completamente eguale al dorso, senza nessuna differenza. Il
bambino non poteva avere più di cinque anni ma grosso e grasso; con gli occhi che
sembravano ficcati entro le guance, il naso piccolo e la bocca in dentro; la testa
enorme, grave, rasata e sporca; sempre con lo stesso grembiulino celeste, ma le scar-
pe sempre nuove, non so come. La donna si chiamava Lapa. Il marito, Giacobbe,
aveva la testa stretta, gli occhi di un castagno quasi rosso, i baffi neri e un poco
riccioli; con le guance piuttosto incavate e il mento sottile. Le braccia pelose, e tutto
cotto dal sole, con i denti bianchissimi e lucidi, quasi splendenti. Per lo più, quando
si riposava, si divertiva a sbucciare con l'unghia qualche frasca presa dalla siepe, per
farci una bacchetta. E, poi, non la buttava via; ma la metteva sopra a uno dei pilastri
dell’aia; e, allora, se ne andava.

[16] Nel campo non l’avevo mai sentito fischiare né cantare; né parlare con sua
moglie: è certo che, quando c’è qualcuno, non si parlano. Lapa va alla messa della
parrocchia, ma egli va non so a quale chiesa dentro la città, dopo essere stato, zitto
zitto, in mezzo a tutti gli altri contadini che la domenica mattina vanno a stare tra
la Costarella e la Croce del Travaglio; e ce ne sono tanti che è difficile a passarci in
mezzo.

[17] Quando torna dalla messa, mangia; poi, senza richiudere il coltello, scende
le scale della loggia e si mette a camminare nell’aia con il coltello in mano. Quando
si ferma, guarda la lama e con la punta si scalfisce le unghie. Non lo richiude, fin-
ché la moglie non gli si avvicina perché vada nella stalla a custodire le bestie. Basta
chvella si avvicini: egli capisce. La donna, con il ragazzo in braccio, aspetta che abbia
finito; e, allora, se egli le dà a tenere la chiave della stalla senza dirle niente, ella la
mette in tasca e va su la strada a guardare chi passa; finché non è buio. Giacobbe
passeggia, per conto suo, dietro l’aia; fermandosi a guardare il pagliaio, le scale, gli
olivi; alzando gli orecchi quando passa qualche carrozza o qualcuno parla più forte.

[18] La sera fa pregare la moglie, a pena hanno mangiato; ed egli, però, fa anche
finta di starla a sentire soltanto. Però è certo che se Lapa s’interrompesse, egli cre-
derebbe subito che si sentisse male; perché non potrebbe capire un’altra ragione.
Quand'ella fa qualche cosa, egli la guarda tenendo la testa bassa.
[19] Non si sorridono mai, ma si amano. Qualche volta, stanno mezze giornate
intere senza parlarsi; e, allora, egli dice:

— Sono cinque ore che non ti parlo.

— Avevi da pensare a qualche altra cosa?

— Che vuoi sapere quel che passa per la testa! Non lo sa nessuno. È meglio
prendere quell’erba, e tagliarla fina fina con il falcione. Hai forza tu?

- Ho paura di tagliarmi una mano.

— Non dovresti aver paura.

— Non sono stata mai capace.

— E chi ti dice niente? Lasciala stare. Allora vai nel campo a raccattare le mele:
il vento le ha buttate giù quasi tutte.

[20] È cosa certissima che Lapa non direbbe di no. Non perché tema il marito:
non se n'è data mai né meno l'occasione; ma perché le parrebbe peccato e superbia
disubbidire. E, poi, perché si vergognerebbe a non lavorare.

[21] Mettono le semente dell’orto dentro quelle zucche che hanno il collo, tenu-
te con una corda a una fila di chiodi che va da una trave ad un’altra. Una zucca per
i semi di cipolla, una per quelli di cavolo, una per quelli di spinaci, una per quelli di
radici, una per i fagiuoli aquilini, una per il trifoglio. Anche i soldi li tengono dentro
una zucca, in camera, sopra il canterano. La turano con un sughero. La pettinina è
così unta che lascia il segno dove la posano. C'è un mazzo di candele benedette, con
quell’anello verde dalla parte del grosso, conservate anno per anno, quando Lapa
va alla festa della Madonna e c’è la processione.

[22] I balocchi del bambino sono i pezzi di latta o di cartone, che trova nella
spazzatura che comprano a barrocci per darla alle piante. Il padre stesso, quando
ce li trova, glieli porta a casa.

Un giorno, finalmente, seppi che Vanni e Giacobbe erano nemici fin da quan-
do s'erano trovati a stare vicini di podere. Allora, con una curiosità che mi faceva
venire i brividi, andai a trovare Vanni nella stalla e gli chiesi che cosa era avvenuto
tra loro.

[23] Vanni non ne voleva parlare, ma perché non paresse che non voleva dirme-
lo, per contentarmi e cambiando di colore ad ogni parola, si mise a sedere su una
cesta rovesciata all’ingiù e cominciò dopo avermi fatto promettere che non avrei
detto niente a Tancia che io sapevo tutto.

[24] -Tancia, una volta, per una di quelle voglie che hanno le donne incinte,
saltò il confine, una fossetta piena di granchi ma senz'acqua, e andò a mangiare
una mela nel campo di Giacobbe. Poi, buttò via il torsolo e tornò in dietro. Era il
primo anno che Giacobbe aveva preso in affitto il podere. Egli, che l’aveva vista,
aspettò che l’avesse finita di mangiare. Quand’ella fu per fare il passo lungo sopra
la fossetta, però, la prese a mezza vita e... Niente, non le fece niente! Non fu in
tempo. Io, che stavo a legare a salcio le viti, mi butto giù dal greppo e lo stringo al
collo. La mia moglie svenne e fu quel parto che andò male, perché il figliolo morì
dopo due giorni; ma io l’obbligai a chiedermi perdono. Così! Così! — E, per farmi
capire meglio, stringe il ginocchio con tutte e due le mani e con quanta forza ha.
Ma vedo che il ricordo lo fa soffrire troppo: egli tende il viso così verso di me che
io mi faccio sempre più in dietro.

[25] — E non gli voglio male, sa! Avrei potuto farlo pigliare dai carabinieri! Ma
io non sono capace. Grazie a Dio, però, dopo questa disgrazia, le cose sono andate
sempre bene. Anche troppo bene: non mi posso lamentare.

Aspetta che una mucca abbia finito di grattarsi con le corna, e poi ripiglia un
poco calmato:

[26] - Non è stato un delitto? E poteva ammazzarmi anche la moglie.

To chiedo:

- E ora non vi parlate mai?

[27] — Mai; per quanto, come confinanti, qualche volta ce ne sarebbe anche la
necessità. Ma io tutte le volte che lo vedo da vicino, smetto di lavorare e me ne vado.

— E Giacobbe?
— Io credo che abbia paura di me. Ma che me n’importa? Meglio farebbe ad
andarsene. Ce ne sono tanti dei poderi!

[28] Dopo questa confidenza che mi rivelò tutto il modo di vivere di Vanni
e della sua famiglia, sarei stato anche più curioso di ascoltare da Tancia stessa
perché non voleva che se ne risapesse niente. Era, forse, il suo dolore di madre?
Nient'affatto. Lo seppi dopo a forza di riparlarne a Vanni, senza aver l’aria però che
m'interessasse. Tancia viveva con un grande rimorso, che restava sempre eguale: se
non fosse andata nel campo d’un altro per la ghiottoneria d’una mela, non sarebbe
avvenuto niente. Forse, ormai, sarebbe stato impossibile rassegnarla e consolarla,
perché io intuivo la ferocia del suo scrupolo e del suo pentimento ormai sviluppato
a tutta forza dalle qualità del suo carattere. Una donna a quel modo non poteva
sentire diversamente. Io conoscevo la sua delicatezza selvaggia, che era capace di
turbarla, in seguito a un fatto qualunque, de’ più innocui, per anni ed anni.

[29] Lei stessa m'aveva raccontato che non poteva darsi pace, dopo trent'anni,
di non avere restituito un soldo a una sua amica di allora. Ne parlava sempre, quasi
per scolparsi e per non essere creduta capace di rubare! Nessuna felicità, dunque,
avrebbe potuto scancellare quel ricordo; ed ella, lavorando a quel modo, quasi fana-
ticamente, cercava appunto di sentirsi perdonata. Di più, i nervi scossi da quella
cattiva gravidaza, aiutavano la persecuzione del suo scrupolo. Perciò non avrebbe
permesso che il marito avesse fatto del male a Giacobbe o a Lapa. La colpevole era
lei! Se Vanni non si dava pace, si sfogasse contro di lei! La trattasse male! La facesse
soffrire! Fosse, magari, crudele! Ma perché Dio aveva voluto che nella sua famiglia
ci fosse stata questa fatalità? Quando s’è commessa una colpa, bisognava scontarla.

E, perciò, ella amava segretamente Lapa. In mille modi nascosti, l'aveva sempre
difesa e protetta. Ne parlava bene a tutti, la portava come un esempio, la citava in
tutte le occasioni. A Vanni questo non garbava, ma la lasciava fare.

[30] Né meno Giacobbe viveva tranquillo, ma si sentiva dalla parte della ragio-
ne; perché Tancia era andata a rubare.

A rubare! Ma né meno se gliel’avesse chiesta, gliel’avrebbe regalata quella mela!
E Tancia era stata una ladra! Suo padre, in vece, l’avrebbe messa a posto con lo
schioppo e tutti pari. Dunque, le conveniva di più starsene zitta. Per una mela,
s’entra nel campo di un altro a rubare? Se qualcuno gli avesse osservato che non si
trattava di una cosa che avesse molto costo, avrebbe risposto:

[31] - Si vede, però, che per lei costava qualche cosa; dal momento che è venuta
a levarla a me! Ho cercato io d’impicciarmi con lei? Potevo capire che fosse venuta
a levarmi il carro dall’aia, magari fosse entrata a pigliare un sacco di grano. Ma una
mela non lo capisco. Sono sempre le donne che fanno questionare. Se fosse stato un
ragazzo, mi contentavo di dargli un ceffone e basta! E, lei, non volevo mica ammaz-
zarla! La volevo svergognare e basta. Io, le mele, le butto a’ miei maiali; quando mi
piace di non mangiarle. Ma se voglio io! Gli altri non comandano niente. Giù, io
non lo sapevo né meno che fosse gravida! La mia moglie non ha mai fatto un passo
in casa degli altri, se non quando ce l'hanno chiamata. E, pure, è stata gravida anche
lei. Eccola lì, e quello è il suo figliolo.

[32] Ma, per dire anche un’altra verità, Giacobbe ce l’aveva con Vanni appunto
per la fama che aveva di galantuomo e di contadino ricco. Dunque, Tancia doveva
stare, anche lei, al suo posto. E ce l’aveva anche perché sapeva e vedeva che Vanni
era molto più bravo di lui e lavorava di più.

[33] Tra i contadini si rispetta una specie di aristocrazia, che si basa su la durata
della famiglia. Quando una famiglia non si sperde, ma continua a serbare il suo
nome, anche forse perché acquista un certo agio, è tenuta con molto rispetto. Per
solito il nepote primogenito prende il nome del nonno; e così di seguito, alternan-
dosi perciò due soli nomi attraverso numerose generazioni. Nella famiglia di Vanni,
l’altro nome era Cecco; e Vanni aveva, in fatti, battezzato così il maschio. Se, poi,
c'era un soprannome, anche questo restava. Perciò Vanni, il mio amico, benché
avesse il difetto della gamba, lo conoscevano piuttosto come Vanni il Monco, per-
ché uno de’ suoi antenati, chi sa di qual tempo, era nato con un braccio più corto.
Cosa che, per un atto naturale, obbligava sempre Vanni a guardarsi le mani, quando
discorreva con qualcuno, che gli aveva ricordato quel soprannome, perché vedesse
che le aveva uguali e della stessa lunghezza.

[34] Bisognò che invecchiasse perché venisse l’uso di chiamarlo Vanni lo
Zoppo; ed egli n'era meno scontento, perché non sbagliavano più e sentiva che
ormai aveva un nome che era nato da lui stesso. E che, forse, sarebbe stato portato
anche dai figli de’ suoi figli.

[35] Giacobbe, in vece, non aveva tradizioni: aveva conosciuto soltanto il padre,
che non gli aveva mai parlato degli altri. Anche la moglie non era di famiglia rite-
nuta antica; anzi era figliola di un barrocciaio, ed era stata perfino a fare la serva
in città. E per questo motivo la credevano tutti istruita, ma meno adatta e meno di
razza per i lavori dei campi.

[36] Era naturale che queste differenze fossero riferite anche ai due poderi;
perché, a lungo andare, i poderi hanno per gli altri qualche cosa che appartiene
all’indole di chi li lavora tutto l’anno dalla mattina alla sera. Dire il podere di Vanni
significava parlare di Vanni stesso. In fatti quel che era Vanni si vedeva dalle semen-
te e dalle raccolte.

[37] Alla Tancia intanto erano nate le due bambine; e non avrei mai credu-
to che dopo tanti anni l’inimicizia tra Vanni e Giacobbe dovesse produrre altre
conseguenze.

Una notte portarono via a Vanni tutto il granturco steso su l’aia ad asciugare.
Era la prima volta che rubavano a lui! Ad avvedersene fu Tista, perché avanti gior
no s'era levato prima del contadino, per governare le mucche. Egli restò sbalordito,
Îì fermo, senza avere il coraggio di chiamare Vanni: non si poteva muovere.
[38] Quando sentì che Vanni apriva la finestra di camera, si voltò e gli fece
capire con le braccia ch'era successo qualche cosa di grosso. Vanni, con la giubba
in mano, corse là:

— Il granturco!

[39] Tista era pallido e respirava male. Voleva parlare, ma non gli riesciva.

—Tancia! Hanno rubato il granturco! — gridò il contadino.

— Dio della Madonna! Tutto?

— Non c'è che l’aia.

— Maledetti mascalzoni!

[40] Ed escì mezzo svestita, a piangere, battendo la testa sul muro del pozzo.

I tre ragazzi s’affacciarono, in camicia, alla finestra; così spaventati che si rieb-
bero soltanto all'ora di mangiare. Ma restarono mogi tutto il giorno. Vanni si mise
il vestito delle domeniche e andò alla caserma dei carabinieri; ma fu addirittura
inutile. E Tista disse che un maresciallo quasi l'aveva presa con lui.

[41] Quando Giacobbe e Lapa udirono gridare, quella mattina, dall’aia di
Vanni, intesero di quel che si trattava; e, come se fossero stati loro i colpevoli, si
chiusero in casa, per evitare che qualche persona gliene parlasse. Poi, Giacobbe
seppe che Vanni sospettava di qualcuno del vicinato e prese l’allusione per sé.
Allora, il suo odio non ebbe più ritegni. E già pensava di dar fuoco al pagliaio. Ma
aveva paura di non essere capace, e per questo si limitava a parlare scherzando del
graturco rubato. Quando Vanni lo riseppe, prese due suoi amici e andò a trovarlo
nel campo. Solo, no, per non compromettersi. Giacobbe gli rispose:

— Ammettiamo, ma non è vero, che io abbia riso del furto che ti hanno fatto.
Ma ora tu devi rispondere a quel che ti chiedo io: sei venuto a parlarmi, per farmi
capire che sospetti di me?
[42] E incrociò le braccia, provocandolo a spiegarsi. Allora Vanni capì che
non doveva importargli niente se quegli rideva di lui; e anche i suoi amici stavano
per dargli torto. Si mise a singhiozzare torcendosi il viso, e tornò a casa solo. Lo
pigliavano per un ragazzo? E pure tutti e due, quando erano stati lì l’uno di fronte
all’altro, si erano guardati, benché senza che diminuisse l’avversione, con un senti
mento quasi compassionevole.

[43] Giacobbe era restato sotto il fico, delle cui foglie empiva la cesta per le
vacche. Non disse niente alla moglie, e non ne parlò mai con nessuno. Ma sentiva
che quel colloquio non era finito lì; e ora, quando andava nel campo, non poteva
fare a meno di alzare la testa spiando sempre Vanni e Tancia.

[44] Intanto Giacobbe aveva saputo che io parlavo quasi tutti i giorni a costoro;
e m’aspettavo che mi fermassero perché c'entrassi di mezzo io. Ma non cambiarono
mai il loro solito contegno con me. Anzi erano meno curiosi di guardarmi. Si vedeva
che volevano evitare qualsiasi appiglio, per il quale io mi avvicinassi a loro; e allora
capii che mi tenevano a distanza. Tancia, pensando come Giacobbe aveva accolto
il marito, e credendo che Lapa lo sapesse, per farle capire che non sospettavano di
loro, le mandò un vestituccio d’una delle sue bambine; buono da ritagliarcene un
altro per il suo figliolo. Ma Lapa ne rise e glielo rimandò. Tancia voleva andare
a trovarla, disposta magari anche a chiederle scusa per conto di Vanni, per levarle
proprio di mente che a loro non ci avevano pensato né meno; ma, giunta una volta
fino all’aia, tornò a dietro. Sarebbe bastato, in vece, che l’avesse incontrata in istra-
da! Ma le mancò l’ultima spinta della bontà.

[45] Tuttavia, ella prese la risoluzione di parlare addirittura a Giacobbe. Da
quel tempo l’aveva visto soltanto di lontano, da campo a campo; perché ambedue
facevano di tutto per non incontrarsi mai, e ci riescivano. Per esempio, se Giacobbe
era lì ai suoi pilastri di casa e riconosceva il suo cappello di paglia giù nella strada
rasente il fiume, tra le viti, egli si ritirava a tempo, andando per l’aia e voltando le
spalle finché fosse passata. Lei era capace, benché la facesse più lunga, di prendere
l’altra strada che riesce a quella di Porta Romana. Lo trovò nel campo, a pigliare le
ultime foglie restate a quel fico; che con i rami toccava quasi terra. Ella si sentiva
tutt'altro che calma; e, chiamandolo, a pochi passi da lui, le tremò la voce:

— Giacobbe!

[46] Egli restò con un manciato di foglie in mano, e non rispose.

— Rispondetemi.

L'altro, insospettito e anche per orgoglio, prese la cesta, per mettersela su le
spalle e andarsene.

[47] Allora ella, facendo uno sforzo, si provò a ridire:

— Avete paura di me?

[48] Egli riabbassò la cesta, tenendola però per la cordicella a doppio, dentro la
quale ficcava il gomito quando s'era caricato il peso addosso.

- È inutile parlare. E, poi, con le donne!

[49] Ella si sentì offesa:

— E voi chi siete?

Egli la guardò fisso. La donna aveva la faccia scomposta, ma non ostile. Egli
abbassò gli occhi.

[50] - Voi mi avete dato un gran dispiacere; ma... se avete colpa voi, ne rende-
rete conto a Dio.

Giacobbe cominciò a tremare, e lasciò la cordicella. La cesta gli rimase appog-
giata a un ginocchio. Allora, la donna riprese:

- È meglio non parlarne!

[51] Il contadino si sentì feroce contro di lei:
- E, allora, che volete?

[52] Ella ebbe il senso della propria debolezza, e disse con fatica:

— Avete creduto che mio marito vi pigliasse per il ladro del nostro granturco.
[53] Egli sorrise ironicamente; poi chiese:

— Credete che non l’abbia capito?
[54] Egli voleva andarsene; e seguitò:
— Dunque, è inutile tornarci sopra. Se non c'è niente tra me e lui, è inutile

 

insistere.

— Io voglio che finisca questa inimicizia tra me e voi.

[55] Egli sputò e rispose:

— Finisca pure!

E gli venne fatto di voltarsi a quel melo.

[56] - Pensate sempre a quando venni qui dentro? Ve ne manderò un paniere,
di mele! Le volete? Ve le regalo volentieri.

Giacobbe si mise a ridere.

[57] — Un paniere intero. Oggi, subito.

Egli arrossì, tolse la gamba da sotto la cesta; e rispose:

— Non le voglio.

[58] Ma pensò, con invidia, di poterle avere. E anche pensò, con compiacenza,
che ormai quella mela mangiata gliel’aveva fatta pagare. Dunque, poteva mostrarsi
disposto ad accontentarla. Egli disse perciò:

— Sentite: io credo che il granturco ve l’abbia preso qualche barrocciaio.

Ella, tutta contenta, esclamò:

[59] - Magari potessi saperlo chi è stato!
— Ma non mi fate compromettere: io non lo so. Ho fatto la mia supposizione.

La contadina tornò a casa, tutt’allegra.

[60] Giacobbe, sorpreso, stette un pezzo con le mani in tasca, poi smise di
cogliere le foglie, e mandò la moglie a prendere la cesta. Ma non le fece sapere
niente.

Il giorno dopo, fermò Vanni e gli disse:

— Ora siamo in pace. Dammi mezzo sigaro, perché ho voglia di fumare.

[61] Vanni, quando passarono davanti al tabaccaio, andando insieme per la
strada, gliene pagò un pacco.

L’anno dopo Tancia ebbe un altro maschio, e Giacobbe regalò i conigli per la
festa del battesimo.

[62] Anch'io divenni amico di lui e della moglie; e la mia ombra sul muro della
loro casa mi pare che non sparisca più, come se morisse; ma mi pare che entri,
prima di me, nell’aia. Il che vuol dire che la realtà delle cose dipende anche dai
nostri sentimenti.

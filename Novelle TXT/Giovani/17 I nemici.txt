17
I NEMICI

[1] Bisogna non dolersi dei nostri nemici, per quel senso di grandezza che si prova
a odiarli. Anch'io avevo un nemico, e l’amavo come un fratello quando dovevo più
guardarmi da lui, e quando bastava il suo sguardo a ricordarmi che non potevo
ignorare che anch'egli esisteva come me. Si chiamava Rutilio Papagli; e non gli
avevo mai fatto del male. Ma egli era tra pazzo e cattivo; e, quando s’avvicinava a
me per parlarmi, capivo subito quale era stato il suo scopo. Perché senza uno scopo
suo, egli mi evitava e non lo vedevo mai. Stava di casa vicino a me, e come me era
impiegato al Ministero dell'Istruzione. Egli, invece, sentiva subito la mia bontà
istintiva; e, benché quasi me la invidiasse, era costretto a smettere qualunque propo-
sito che avesse avuto contro di me. Perché egli aveva paura della mia bontà, che non
perdona mai a nessuno come a nessuno si nega mai. Mi avrebbe anche voluto bene,
se gli fosse stato possibile; ma non gli era possibile, e tentava tutti i modi perché io
smettessi, almeno per una mezz'ora, di essere buono.

[2] Una volta lo incontrai per il Corso, e mi disse:

- Perché non andiamo insieme a mangiare, Caperozzi?

Fui per rispondere di sì; ma sentii che non potevo. Mi dispiacque a rispondergli
troppo seccamente, e gli trovai una scusa. Egli insisté, pigliandomi perfino sotto il
braccio. Io lo lasciai fare, e lo pregai che non insistesse. Allora mi disse:

— Avevo da parlarti di noi.
[3] Fui per credergli, così come facevo con tutti gli altri; ma in tempo mi ven-
nero in mente tutte le cose sgradevoli avvenute tra noi; e non volli cedere. Ma egli
seguitò a parlarmi, offrendomi una sigaretta. Avrei voluto non accettarla perché
la sua finzione mi offendeva; ma fui troppo debole. Anzi, io stesso lo presi sotto
non poteva

il braccio; e cominciai a parlargli volentieri. Egli subito si cambiò:

 

sopportarmi e smuoveva un poco il braccio, perché io lo lasciassi. Non gli era più
possibile ascoltarmi, e dalla voce mi faceva sentire com'egli non voleva tenermi in
nessun conto. Alla fine, mi lasciò; troncando a mezzo quel che stavo dicendogli.
Quando lo vidi lontano da me, tra la gente, mi proposi di non parlargli più facen-

 

doglielo capire chiaramente. Ma il giorno dopo, incontrandolo un’altra volta, quasi
allo stesso posto, fui proprio io a fermarlo; mentre egli m’aveva fatto capire che
preferiva comportarsi come se non m’avesse veduto. Ma io volevo andare in fondo
al suo animo, e sapere perché mi era nemico a quel modo. È vero che io ero molto
più benvisto e stimato di lui, non senza ragione, dal nostro capo d'ufficio; ma non
potevo spiegarmi perché egli desse tanta importanza a ciò. E che torto, in ogni
modo, io gli facevo? In parecchie occasioni lo avevo aiutato, e m’ero guardato, anzi,
di fargli del male. Egli doveva saperlo; e non poteva non essermene riconoscente.
Molte volte anch'io pretendevo che egli non fingesse di non saperlo; e gli avrei rotto
la testa con il mio ombrello. Ma, quando capitava l’occasione, non mi riusciva a
volergli male; e aspettavo sempre che egli mi doventasse amico o almeno che non
mi odiasse. Ma egli odiava tutti!

[4] Dunque lo fermai io stesso, e lo salutai sorridendo. Ma il mio sorriso gli fece
fare il viso cattivo, quasi scontento. Io gli chiesi:

— Che hai?

Egli non mi rispose; chinò la testa e credo che non mi guardasse perché voleva
che io non vedessi come erano in quel momento i suoi occhi. Io, allora, gli chiesi:

— T'ha fatto del male qualcuno? O t'è capitato qualche cosa cattiva all'ufficio,
contro di te?
[5] Egli mi rispose con odio:

— Tù vai sempre a pensare alle cose più impossibili.

— Impossibili? Perché? Tu stesso mi hai raccontato molte volte che hai avuto
dispiaceri da quelli che ti vogliono male; e m'hai anche detto chi sono.

Egli, allora, rise.

— Ma io li ho messi al posto.

— Ti sei avuto a male della mia domanda? Te l’ho fatta perché ti voglio bene.

— Con me non ce la può nessuno.

[6] Io ebbi come un brivido, e risposi:

— Lo so; ma ci sono persone che tentano lo stesso di riuscire a far del male.

Egli rise un’altra volta, e mi rispose:

— Ti garantisco che non ci penso né meno. Io li faccio tutti tremare.

[7] Il suo viso era quasi giocondo, benché ancora inquieto; e i suoi occhi non
potevano guardarmi a lungo. Gli mancavano due denti da una parte, di sopra; e i
suoi baffi, radissimi, parevano setole che non potessero stare insieme.

[8] Era sempre pallido e affilato; con una macchia rossa rossa giù per il collo;
che si vedeva meglio quando era arrabbiato. Le sue mani, come se fossero troppo
lunghe, erano pieghevoli e finivano quasi a punta. Ma le sue labbra non impallidiva-
no mai; anzi parevano come inverniciate, tanto restavano sempre uguali. Egli era già
così nervoso che vedevo muovere i suoi baffi mentre il labbro pareva sempre fermo.
I suoi occhi s'illuminavano; ed egli cominciò a guardare fisso; senza più accorgersi
che faceva capire a tutti la sua cattiveria quasi feroce. Cercava di riprendersi, ma
non poteva; e pareva che i suoi denti volessero mordere. Allora, a malgrado della
ripugnanza che provavo a sentirmi anche io contro di lui, in un modo così risolu-
to, mi faceva piacere, ed ero contento che il suo viso continuasse ad essere a quel
modo. Se avesse cambiato, avrei sentito una delusione grande!
[9] Ma egli, allora, cominciando a parlare sottovoce, tanto che dovevo chinare
l'orecchio verso di lui e fargli ripetere più d’una parola, mi spiegò perché dalla sua
sezione dovesse passare nella mia. Da prima non mi rendevo conto del suo deside-
rio, perché mi sembrava addirittura sbagliato; ma egli mise tanto sentimento in quel
che mi diceva che, se fosse dipeso da me, avrei acconsentito subito. Io consigliai
come doveva fare; e gli promisi di parlame io stesso al nostro capo d'ufficio. Egli,
allora, non mi nascose più che nella sua sezione lo perseguitavano e che non ci
stava volentieri perché il suo stipendio era più piccolo anche del mio. Egli seguitò
a parlarmene, come se la colpa fosse stata mia; e quasi, secondo lui, avrei dovuto
esigere dal capo d’ufficio che riconoscesse senz'altro il suo desiderio; perché lo
dovevo aiutare e perché a me solo egli era sinceramente amico. Quando mi salutò,
rimpiansi di avergli lasciato dire tutte quelle cose e convenni ch'era riuscito, come
il solito, a ingannarmi e a farmi rispondere com'egli voleva.

[10] Passò una settimana senza che ci parlassimo. Lo vedevo, alcuna volta,
entrare dentro qualche stanza dei nostri colleghi, lesto lesto, quasi rasente i muri,
con in mano le carte d'ufficio; ma pareva che non volesse guardare in viso nessuno;
e io, allora, mi ritenevo dal chiamarlo. Mi venne, però, la curiosità di sapere perché
veniva più spesso di prima nel corridoio della mia sezione; e cominciai a fare qual-
che domanda a quelli dai quali lo avevo visto escire. Ma non seppero dirmi niente.
Soltanto riuscii ad accertarmi che lavorava molto più di prima e che s’era fatto uno
dei più assidui di tutto il Ministero.

[11] All'improvviso, una mattina, si fece su la soglia della mia stanza. Benché
non ne avessi voglia, lo invitai a sedere. Ma egli, come se non volesse badare a quel
che gli dicevo, accese una sigaretta e ridendo mi rispose:

— Tra qualche giorno ho da darti una buona notizia! Questa volta mi va bene
da vero!

— Dimmela subito!

- Ah, no! È troppo bella! Te la lascio indovinare.

[12] E andò via, ridendo, con quel suo passo un poco a sbalzi; come se fosse
per battere addosso a qualche cosa. Il pomeriggio stesso, il mio capo d’ufficio mi
chiamò. Era completamente calvo, e non si capiva dove finisse e dove cominciasse la
sua fronte e la sua faccia. Egli stesso ne pareva sempre imbarazzato. Io mi accostai
al suo tavolino, sicuro che mi dicesse una delle sue parole gentili, quasi affettuose.
Ma egli, arrossendo anche sopra la testa, mi disse:

[13] - L'awerto che da domani ella è trasferito nella sezione dei protocolli, al
posto del suo amico Papagli.

— Io?

— Proprio lei. Così è stato fatto per accontentare tanto lei che lui.

— Ma io non ne so niente! Non è possibile!

— Lo dice a me? Io ho creduto che lei non fosse contento di come l’ho sempre
trattato.

- Le ripeto che io non ne so niente. E il mio stipendio?

[14] — Ella prenderà sempre lo stesso; ma anche il Papagli avrà uno stipendio
eguale al suo; e, naturalmente, presto godrà di tutti i vantaggi che spettavano a lei,
se avesse voluto restare qui.

— Ma io non sono stato né meno avvertito!

— Se la sbrighi lei con il suo amico: io ho avuto quest'ordine; e anch'io me n’ero
sorpreso.

— Le giuro che io...

- Si calmi! Si calmi! Vada a trovare il Papagli.

[15] Io lasciai sul tavolino le carte che avrei dovuto portare con me, e andai a
trovare il Papagli. Aprii la sua porta senza né meno chiedere il permesso; ed entrai.
Egli non c'era e tutte le carte erano al posto, come se egli non fosse venuto in uffi-
cio. Chiesi a un usciere se lo avesse visto, ma egli mi disse che non se ne ricordava.
Andai a chiedere lo stesso dagli impiegati delle stanze accanto a quella del Papagli; e

 

tutti mi risposero che non ne sapevano niente. Se fossi stato meno nervoso, lo avrei
aspettato proprio dentro la sua stanza; ma non potevo stare più fermo e uscii subito
dal Ministero per vedere se fosse in casa. Ero fuori di me dall'ira e mi proponevo
di vendicarmi magari picchiandolo con la chiave che stringevo dentro un pugno in
fondo alla tasca dei pantaloni. Lo trovai che si pettinava, dopo essersi profumato.
Senza nemmeno salutarlo gli dissi:

[16] — Perché mi hanno mandato nella tua sezione?

Egli mi guardò con un’aria di adirato, e mi rispose togliendo dal pettine i capelli
che v’erano rimasti attaccati:

[17] Sei venuto apposta per domandarmi questa stupidaggine? Io non credevo
che tu ne fossi capace. Stai attento alle parole che ti scappano di bocca!

— Ma è possibile, dimmi la verità, che tu non ne sapessi niente?

Egli rise, rispondendomi:

— Come sei ingenuo! Non capisci che se mi hanno messo nel posto tuo, vuol dire
che l’hanno fatto per un dispetto a me?

— A te?

[18] - Non insistere così, Caperozzi. Ti vogliono tutti bene e tutti sanno che
tu sei un impiegato migliore e più intelligente di me. Sei impazzito a credere che
l'abbiano fatto per voler male a te? Non capisci che l'hanno fatto invece per voler
male a me?

— Ma tu... non hai detto niente, quando lo hai saputo?

[19] — E che dovevo dire? Io, vedrai, mi dimetterò dal Ministero; se non mi
rimandano al posto di prima. Vieni a pranzo con me: voglio far vedere a quanti
sono che io ti sono amico lo stesso. Ci penso io a trattarli come meritano, anche per
il torto che hanno fatto a te!

[20] E io, come se non conoscessi chi era Rutilio Papagli e che soltanto lui aveva
potuto farmi quel tiro, lo aiutai perfino a mettersi la giubba; e andai con lui a man-
giare. Pagò egli, e io confidai, anzi, a lui l'amarezza che sentivo; non mi confidai che
con lui. A nessun altro ho detto mai niente.

2
LA COGNATA

[1] David Stacchini era nato sfortunato. Suo padre aveva una bottega di falegname
in Via dei Rossi, e non si era mai avvisto di lui altro che per fargli durare fatica;
credendo che si irrobustisse. Finché la madre era stata viva, era cresciuto in casa, da
una stanza a un’altra, accovacciato negli angoli più oscuri perché nessuno lo bronto-
lasse quando si divertiva a scrivere con il gesso sui mattoni oppure a disegnarci un
quadrato che riempiva di linee in tutti i sensi, per ore ed ore di seguito. Era bianco
come un baco, con gli occhi gonfi e un poco torvi. Sua madre, che ci vedeva poco,
lo pestava; ed egli, invece di piangere, si ficcava tutta la mano in bocca. Poi il padre
lo aveva messo in bottega e lo mandava per le case a vendere i corbelli di segatura
oppure gli faceva portare su le spalle le tavole più pesanti. Ma David restava sempre
magro, con le braccia e le gambe torte. Quando cominciò a piallare ed incollare,
suo padre lo fece lavorare il doppio perché, secondo lui, si potesse abituare a sop-
portare qualsiasi disagio.
[2] Mortogli il padre, e restato padrone della bottega, sposò una donna che,
dopo aver fatto un figliuolo, s‘ammalò alla spina dorsale e stette a patire quindici
anni sul letto. A poco a poco, allora, Gina era stata presa dalla mania religiosa e
aveva ricoperto le pareti della sua camera di immagini sacre, di candele benedette e
di reliquie che si faceva mandare dai conventi e dai santuarî. Il canterano era come
un altare dov’ella ammucchiava fiori di cera attorno a un piccolo Gesù; che, sotto
una campana, tendeva le braccia da una volta di bambagia gialla e di carta dorata.
Un lumino a olio vi stava acceso notte e giorno. La malata teneva le mani fuori
dalle coperte; legate con rosarii di tutti i colori, anche quando riesciva a dormire.
Durante il giorno, si faceva mettere su le ginocchia una Madonna dentro una cor-
nice pesante; per ottenere la guarigione.

[3] David aveva dovuto prendere in casa la cognata, Bice, che l’assistesse e
facesse anche tutte le altre faccende. Ed ella, essendo zitella, aveva accettato quasi
volentieri; perché pensava che, morta Gina, David avrebbe sposata lei. Nessuno
sarebbe stato capace a farla rimuovere da questa convinzione. Ella ci pensava dalla
mattina alla sera; e quando David entrava in casa, trasaliva, si alzava da sedere e lo
guardava con gli occhi spalancati. Non gli avrebbe né meno permesso di stare in
bottega; gli parlava a lungo; gli parlava di tutto; lo teneva d'occhio; e ogni parola
di lui, disattenta o distratta, secondo il suo modo, la faceva infuriare. Ma sapeva
contenersi; e si sentiva sicura che non le sarebbe sfuggito mai. Era sempre pronta
a farsi trovare tra l’uscio delle scale e la camera della malata; perché mentre una
rabbia violenta la sconvolgeva tutta, ella riesciva a farsi credere calma e tranquilla.
David non capiva, ma non poteva mai guardarla a lungo negli occhi: si sentiva come
sorprendere. I suoi occhi erano come l’acqua quando bolle. Allora egli si abituò a
non guardarla mai; e Bice fremeva come se avesse sentito il bisogno di avventar-
glisi addosso. Da principio ella lo aveva amato da vero; poi lo voleva sposare per
smettere di odiarlo. Ma David non ci pensava né meno e aveva fatto amicizia con
un’altra donna soprannominata Gingilla, che stava di casa di faccia alla bottega; e
[4] con l’andare del tempo ci s'era affezionato, quantunque volesse ancora bene alla
moglie. Gingilla metteva una sedia fuori dell’uscio; e, seduta in quel modo, faceva
la calza, tenendo compagnia a David che così lavorava lo stesso e la vedeva. Era
una donna già anziana, coni capelli riccioli e grigi, piuttosto grassa; con le pianelle;
e andava sempre senza niente in testa. Mentre Bice, la cognata, era alta quasi due
metri, e grassa; ma con il viso smunto e tirato in dietro dagli orecchi. Ella, soltanto
pochi mesi prima che Gina morisse, si accorse che David aveva quella simpatia.

Fu un tale colpo che si ammalò per una settimana, senza volersi mettere mai in letto,
assistendo la sorella come una fanatica che non riescisse più a pensare ad altro.
Tutti, vedendola dimagrata e sfigurita, le domandavano che cosa avesse e perché
le dispiacesse tanto della sorella, ma ella non dava spiegazioni a nessuno e pensò
che doveva vendicarsi subito. Aveva così bisogno di trovare qualche colpa contro
David, ch’ella cominciò a chiedersi perché egli non avesse fatto morire avvelenata
la moglie. Sarebbe bastato anche un piccolo indizio, perché ella se ne dovesse
approfittare subito. Come sarebbe stato bene per lei che David avesse avvelenato la
moglie! Perché egli non aveva commesso niente che potesse far venire un sospetto?
Ma a forza di cercare, ella suppose che David l'avesse avvelenata da vero. E, se
era giunta a questa supposizione, perché se ne stava zitta e cheta? Perché non si
faceva forza di questa supposizione per dire che David aveva avvelenato la moglie?
Dipendeva da lei. Ma supporre non bastava. Bisognava averne la certezza. E venne
anche la certezza. Ella era ebbra di odio, e credeva ciecamente a quel che pensa-
va. Ormai, non ragionava più; e si chiamava ingenua a non essersi decisa prima.
[5] Ella, allora scrisse una lettera anonima. E cinque giorni dopo che David aveva
accompagnato Gina al cimitero, il procuratore del re lo mandò a chiamare. Egli
credette che si trattasse di qualche lavoro per i tribunali. Tuttavia gli aveva fatto
pessimo effetto quel foglio di carta stampato; dove, con l’inchiostro, c'era scritto
soltanto il suo nome e l’ora che doveva andare; con una firma addirittura illeggibile;
le cui lettere sembravano disfatte tra le linee della scrittura.

[6] David era ora su i quarant'anni; e, quando aveva da spiallare, teneva gli
occhiali. Senza giubba, gli si vedevano gli ossi della schiena, che gli erano andati in
fuori. Le braccia erano stente e gialle, con le dita torte e birignoccolute. La bocca,
sotto i baffi biondicci, allungata come quella di certi morti. E gli mancava una
dozzina di denti.
[7] Si mise il bòmbero nero, si levò dalle tasche dei calzoni i trucioli che gli
c'erano entrati; e raccomandando al figliolo Leopoldo che non lasciasse sola la
bottega, andò.

L'usciere della procura, un vecchietto giallastro e tutto unto, lo fece sedere su
una panca; in fila con l’altra gente che aspettava. C'era piuttosto buio; e tutti, come
per non guardarsi, tenevano gli occhi bassi. Quando il campanello elettrico, mezzo
guasto e roco, suonava, c’era qualcuno di meno su la panca. Alla fine, toccò anche
a David. Egli entrò tenendosi ben dritto, per rispetto. Ma tremava un poco e non
riescì a sorridere. Il procuratore, con la barbetta grigia, a pizzo, e gli occhi che non
si lasciavano mai guardare, lo fece sedere. Poi prese alcune carte, le mosse con una
mano come per rileggerle un’altra volta; e diss

[8] - Signor Stacchini, noi non abbiamo mai avuto fin qui da impicciarsi di lei.
Ella ha avuto sempre la nostra stima...

David si scosse e impallidì; il procuratore abbassò la testa e si passò una mano
sul viso, tirandosi giù la pelle degli occhi. E David vide il rosso delle palpebre.

— Siamo stati indotti, però, contro la nostra volontà e le nostre intenzioni, a
chiederle di che male è morta sua moglie!

[9] E il procuratore si tirò in dietro, quanto poté, su la poltrona; e attese la
risposta.
Il primo istinto di David fu di attraventargli la sedia addosso; ma pensò, rapida-
mente, ch’era una persona rispettabile e che sarebbe stato contento di parlare con
lui. La cattiveria, contro la quale voleva scagliarsi, era invisibile e non lì. Quando,
dopo un mezzo minuto, riprese coscienza, vide la faccia del procuratore, sempre
immobile e uguale, che lo serutava. Allora, aprì bocca:

[10] - Io non ho fatto niente. La moglie mi è morta di una malattia lunga. Così
ha detto il medico, che lo può dire anche a lei; se glielo domanda. Perché non glielo
domanda?

Il procuratore sembrava scontento, e si tirava i peli del pizzo. Fece fare, senza
alzarsi, un mezzo giro alla poltrona; poi ci si mise di fianco.

[11] — Ma lei ha qualche... come posso dire... qualche donna... a cui ha pro-
messo di sposarsi a pena fosse restato vedovo?

— Sì, gliel’ho detto; ma...

— Vorrebbe opporsi se noi facessimo fare l’autopsia alla povera defunta?

- Io?... No.

[12] - Ha mai tenuto in casa o in bottega, bottiglie di acidi o di altre sostanze...
pericolose?

— Mai.

— Se ne ricorda bene?

— Io non ricordo d’aver tenuto mai bottiglie velenose.

[13] - Il medico veniva sempre in casa?

— Gli ultimi mesi non veniva più.

- E perché?

— Perché era inutile: lo diceva lui.
[14] Parve che il procuratore lo volesse rimproverare, ma invece gli fece un’altra
domanda:

— Sapeva la defunta che lei aveva relazione con un’altra donna?

— Credo di no.

— E perché non lo sapeva?

— Non se n’era mai accorta: non si levava mai da letto. Altrimenti, se io avessi
supposto che la mia povera moglie fosse venuta a saperlo, non avrei mai avvicinato
nessuna altra.

[15] Il procuratore sorrise, come se egli avesse detto una cosa troppo ingenua.
Allora David chiese:

— Ma io non posso sapere perché lei mi ha chiamato?... Non so né meno quel
che pensa di me.

[16] — Sono indagini e basta. Io non penso niente.

— Ma se lei mi ha fatto chiamare, vuol dire...

— L'ho fatto chiamare, perché non potevo farne a meno; in seguito a quel che si
dice di lei.

[17] Dunque, è convinto che di me non si può sospettare? Me lo dica.

— Non posso dir niente.

[18] David perdeva la pazienza, e il procuratore aveva un’aria annoiata e come
spiacente d’avere dovuto parlare con lui.

Allora il falegname andò verso la porta senza né meno ricordarsi che doveva
salutare. Ma se di fuori non avesse aperto l’usciere, egli da sé non sarebbe stato
capace.
[19] Nella strada gli parve di doventare sordo. Quando giunse a bottega, giù
in Via dei Rossi, un suo amico pizzicagnolo gli chiese se si sentiva male. Egli non
rispose e si mise a lavorave. Ma sbagliava a prendere le misure e non aveva forza
di stare ritto al banco. Gli cadeva il lapis, prendeva un arnese per un altro; e non
si ricordava quel che doveva fare. Anche il figliolo lavorava malvolentieri; e tutti e
due, in silenzio, si misero a passeggiare per la bottega, con le mani in tasca. Poi il
figliolo gli disse:

— Babbo, che hai?

— Niente!

[20] Buttò il grembiule sul banco, s’infilò la giubba; e andò a casa di Gingilla.
Ma capì che faceva male e che così darebbero di più la colpa a lui d’aver fatto
morire la moglie. Allora rifece le scale e andò nella piazza di San Francesco, per
il bisogno che aveva di respirare meglio. C'erano soltanto alcuni ragazzi che cor
revano intorno a una grande aiola rotonda. Le nuvolette primaverili sembravano
ferme per sempre sul cielo; e, da un muro alto, si vedevano i fiori di un mandorlo;
tra le cui rame c’era un cipresso come infilato dentro. Ma egli desiderava di vedere
e di parlare a Gingilla; e non sapeva come fare. Non voleva farsi vedere, e invece
c'erano sempre su gli scaloni delle case le donne che stavano lì dalla mattina alla
sera. Egli aveva bisogno di confidarsi e non sapeva a chi. Dopo un poco, scorse un
tipografo ch’era stato ammalato e non poteva più lavorare. Il tipografo, benché si
conoscessero appena di vista, si avvicinò a lui e lo salutò. Era tutto calvo e coni
baffetti troppo sottili per la sua faccia rotonda. David credeva di essere doventato

un altro; e si rimproverò d’essersi fatto salutare come fosse stato sempre lo stesso. Si
raccomandava a se stesso di tacere; tutto pieno di vergogna. Ma la sua coscienza fu
più forte; e David raccontò ch'era stato chiamato dal procuratore e perché. Disse,
come per giustificarsi:

— Io non so chi mi odia così: non ho fatto mai del male a nessuno.

[21] Il tipografo non gli seppe dire niente, benché sembrasse tutto assorto a
pensare. Poi, rispose: — Pare perfino impossibile!

E lasciò David come se non si fossero né meno parlati.

[22] David restò sorpreso; e, guardandolo girellare vicino ai ragazzi, sentì la
coscienza anche più sconvolta. Tornò a bottega, e gli venne in mente di domandare
al figliolo se avesse sentito dire nulla. Ma stette zitto. Il figliolo lo guardava, ed era
molto triste. David decise di non vedere più l'amante, finché al meno non fossero

passati parecchi mesi. Il giorno dopo, a malgrado del suo desiderio di tacere, si
confidò con più d’uno: con il pizzicagnolo e con il tabaccaio che avevano bottega
accanto alla sua. Ma non riesciva a mandare via la sua disperazione sempre più
acuta e più forte. Quei due risposero ch’erano pronti a fare da testimoni, che non lo
credevano capace di una cosa simile. Egli, la sera, chiamò in bottega il pizzicagnolo;
e, mettendo una mano su la testa del figliolo, disse:

— Giuro su di lui che non è vero.

[23] Il figliolo, non avendo capito di che si trattava, si spaventò e si mise a
piangere.

Egli lasciò passare qualche altro giorno, e poi tornò da sé dal procuratore. Ma
non lo fecero entrare. Il pizzicagnolo, quando lo vide di ritorno, gli disse:

- David... perché te la prendi così? Noi che ti conosciamo, sappiamo chi sei tu.

[24] - Ma come... è venuto in mente che io?... La mia moglie è stata assistita
anche dalla sorella!

Il pizzicagnolo, lisciandosi i baffi, disse:

— Qualche persona di mezzo c'è di certo.

[25] David rispose:

— Ma Dio dev'essere giusto anche con me. Dio mi farà sapere chi è.

Il pizzicagnolo voleva rispondere; ma entrò gente nella sua bottega, e se ne
dovette andare a servirla.

[26] David era doventato taciturno, e di quando in quando smetteva di lavorare.
Oppure pigliava la sega e tagliava sempre più lesto, secondo la veemenza dei suoi
pensieri, andando fuori del segno.

[27] Una domenica mattina, andò al cimitero; a pregare su la fossa della moglie,
perché sperava che, a ricordarsi così di lei, Dio gli facesse scoprire chi lo aveva fatto
chiamare dal procuratore del re. Quando fu vicino, vide che una donna, accortasi di
lui, si alzava e cercava di andarsene prima che egli giungesse. Il cuore gli si mise a
battere, e non poteva far presto come avrebbe voluto per vedere chi era. Perché non
restava in ginocchio? Le tagliò la strada e le andò dinanzi; perché quella fingeva, per
tenere il viso giù, di cercare qualche tomba.

[28] — Ah, sei Bice!

- Sì; sono io!

Gli occhi della donna lo fissarono con una severità intensa e maligna. David
sospirò e le chiese:

— Perché te ne volevi andare?

[29] - Non ti avevo visto.

Egli, preso da una grande bontà, perché era sfinito dalla sofferenza e dalla stan-
chezza, le chies:

[30] — Allora, rivieni insieme con me dove è Gina.

La cognata lo seguì. Tremava tutta ed era pallida. Il falegname la guardò: ella
cominciò a piangere, ed egli lo stesso. Tornarono insieme come se si fossero voluti
bene.

[31] Il giorno dopo, ella andò a trovarlo in bottega; e stette con lui a parlare
di Gina e di altre cose; pensando che ormai conosceva il suo segreto e sentendosi
quasi placata; e lo avrebbe sposato lo stesso. Alla fine, dopo quasi una settimana, il
falegname osò dire anche a lei del procuratore del re.

Ella sentì per lui un’avversione disagevole, e gli rispose:

[32] - È stato uno sbaglio!

David cercò sul volto della cognata tutta la forza che mancava a lui; ma non vi
trovò niente; e, più scoraggiato di prima, riprese:

[33] - E tu non puoi supporre chi mi voglia così male? Perché io mi devo ven-
dicare. Io mi vendicherò in modo che chi ha fatto del male a me non lo farà più a

nessuno.
La cognata non rispose. Ella, ora, cominciava a credere che David non pensasse
più a Gingilla; ma non si sentiva abbastanza padrona di se stessa per rispondergli
senza imbrogliarsi e senza farsi scoprire.

[34] Il falegname parlava volentieri con lei perché si sentiva un poco consolato;
e, benché avesse capito che oramai il procuratore del re non lo avrebbe più fatto
chiamare, egli soffriva lo stesso e dentro di sé si consumava. Rappacifichito con la
cognata, ma meno di quanto egli credesse si arrischiò a andare da Gingilla; che lo
stesso cercava di farsi sposare.

[35] Allora Bice non si fece più vedere in bottega. Ella si domandò se il procu-
ratore non fosse stato d’accordo con lui, perché non si spiegava che non l’avesse già
fatto arrestare; e se era possibile uccidere una donna senza che nessuno ci facesse
caso. Ella era sicura, come se avesse visto con i suoi occhi, che David e l’amante
erano stati d’accordo. Anzi si pentiva di avergli parlato per più d’una settimana;
come se anche a lei fosse passato di mente l’avvelenamento.

[36] E pure ci voleva poco a capire ogni cosa! Giacché David non voleva spo-
sare lei, ch'era la sorella della moglie, ma un’altra donna qualunque, era chiaro che
Gina l'avevano fatta morire!
[37] Anche lei andava al cimitero; per amore della sorella e per dirle che non
dimenticava il proprio impegno! Ma perché il procuratore non aveva fatto fare l’au-
topsia come lei gli aveva suggerito? Perché lasciava passare altro tempo? Doveva
portargli lei una manciata di quella terra dove Gina era sotterrata, perché sentisse,
anche all’odore, che ci era spanto il veleno? Ella era giunta perfino a vederlo il vele-
no! Era anche su le sue mani, soltanto perché ci s'era appoggiata per inginocchiarsi
sopra la fossa!

[38] David, intanto, non era più lo stesso. Ora si sentiva capace di vendicarsi in
qualsiasi modo. Bestemmiava dalla mattina alla sera, e qualche volta s'immaginava
di ficcare una sgorbia nella pancia di chi lo aveva fatto chiamare dal procuratore
del re. La notte non dormiva più; o si destava sentendosi stringere il cuore come da
una morsa sempre più dentro. Saltava da letto e non gridava perché non si destasse
il figliolo. Ma tremava tutto; e gli sbattevano i denti. Ed ecco che sognava la cognata
o gli pareva di vederla sempre accanto: egli non aveva che da voltarsi un poco. Per
ore di seguito, quest’ossessione non lo lasciava più. Non era capace di pensare ad
altro. Qualunque cosa volesse fare, c’era la cognata che glielo impediva. Qualunque
cosa pensasse, era subito interrotto dalla cognata. Egli dipendeva da lei, in tutto. Se
si toglieva la giubba per lavorare la cognata non voleva. Egli se la rinfilava, e non
aveva quiete lo stesso. Quando mangiava (qualche volta, comprava due soldi di pere
o di cacio e andava dentro un'osteria, dove si faceva dare mezzo litro di vino) pareva
che la cognata gli parlasse. Egli si disperava e piangeva. Era invecchiato di vent'anni
in pochi mesi; e non riesciva più né meno a lavorare. Si buttava sopra una sediaccia
che aveva in bottega, e appoggiava la testa alle mani; ma allora la cognata gli s’avvi-
cinava anche di più, gli andava addosso. Egli si alzava di scatto, scacciandola con le
braccia. Leopoldo non sapeva che dirgli e faceva finta di non vedere. Per la strada,
smetteva di camminare: per tentare che quella se ne andasse avanti; ma anche ella
si fermava, lo aspettava. Egli allora andava più lesto, per poterla fuggire. Il suo male
aumentava sempre di più; con una tristezza angosciosa e sconsolata. Pensava di
continuo alla morte, e non parlava più a nessuno dei suoi amici. Si sentiva sfinito e
con una amarezza terribile.

Bice ricorse anche a certe stregonerie, perché i carabinieri andassero ad
arrestarlo.

[39] Mentre ella una volta stava in ginocchio su la fossa della sorella, era così
fuori di sé che non s’accorse di David che veniva con una nuova croce più grossa,
per cambiare la prima. David, per farle alzare la testa, le toccò una spalla. Ella fece
un grido e si alzò; bianca come un cencio.

[40] - Perché gridi?

Ella stette zitta, ma il suo viso tornò naturale; e nei suoi occhi apparve tutto quel
che pensava.
[41] Egli, allora, volle gridare che non era vero; ma non poteva parlare. Si sforzò
di dire almeno una parola; e la bocca gli si storse invano, come la gola. Si morse le
mani. La donna, un poco impaurita, finse di non accorgersi di niente e se ne andò.

[42] David non voleva più pensare a lei; voleva mettersi a pregare su la fossa
della moglie, che conosceva la sua innocenza. Voleva raccomandarsi all'anima della
moglie, perché la cognata non gli volesse più male. Ma si voltò di scatto dov'era la
cognata. Si sentì girare la testa e poi svenire. Allora, si mise a correrle dietro; per
arrivarla subito. Durava fatica a muovere i piedi, e il senso di svenimento cresceva
di mano in mano che si avvicinava a lei. Avrebbe voluto fermarsi, e non poteva
più. Sapeva ch’egli era per fare una cosa che non dipendeva più dalla sua consueta
volontà. Ma seguitava a correre quanto più poteva; come un ebbro; sentendo il peso
della propria testa che gli faceva già indolenzire il collo e le spalle.

[43] Il cimitero pareva gli venisse addosso; e David credeva di stare fermo e di
non fare più in tempo.

Allora non la fece nemmeno voltare; e l’ammazzò con la croce che aveva in

 

mano.
[44] Non gli fecero il processo, perché morì prima in prigione. E i suoi compa-
gni di cella dicevano che s’era avvelenato mangiando i ragni.
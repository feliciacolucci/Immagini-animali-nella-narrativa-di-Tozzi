9
LA MATTA

[1] Accompagnavo un amico al cimitero, dove andava a portare un mazzo di fiori
alla tomba della sua fidanzata morta un anno prima.

Tornando indietro, tenendolo a braccetto, quando fummo vicini alla grande
cancellata dell’uscita, mi venne fatto di leggere su una delle tante pietre il nome
di una donna: Anna Franchi. Sentii un leggero brivido di freddo; e non so perché
desiderai di sapere chi era stata. Ma c’era soltanto la data di nascita e della morte:
nient'altro.

[2] Allora, siccome il becchino ci passava accanto con la pala sulla spalla, mi
rivolsi a lui. Mi guardò, meravigliato della mia curiosità; e mi rispose, appoggiando
a terra la pala:

— Anche quella l’ho seppellita io!

E si mise a ridere. Allora io dissi, tanto per farlo parlare:

— Credo di averla conosciuta.

— Certo. Ma non pensavo che la conoscesse anche di nome. Non so se lo sa: la
chiamavano tutti la Matta...

[3] Perché egli non s’avvedesse che gli avevo fatto una domanda senza scopo,
stavo per muovermi, tanto più che il mio amico mi tirava per il braccio; ma il bec-
chino proseguì:

- E, forse, era matta da vero. Ma disgraziata. Lei l’avrà vista per le strade di
Siena con il barroccio a vender le frutta.
[4] Ora avevo capito davvero, come non mi aspettavo; e lo ringraziai.

A Siena, infatti, la conoscevano tutti, e la rammentai al mio amico, che mi chiese:

— Ma che t'importa di lei?

Io non seppi quel che rispondergli; e, dopo pochi passi più, mi misi volentieri
a parlare d’altro.

[5] La prima volta che vidi la Matta, finivo di salire Via delle Terme, verso la
Lizza. Ella invece andava in giù. Per reggere meglio il carretto, appuntellava i piedi
e si buttava all’indietro tenendo le stanghe con le braccia tese. Le era caduto dietro
il collo il fazzoletto e aveva i capelli, già grigi, arruffati. Si capiva che per lei era un
grande sforzo. Ma due ragazzi, fingendo di rincorrersi, uno le dette uno spintone e
un altro le fece uscir di mano le stanghe.

[6] Il carretto si fermò in fondo alla scesa, di traverso, ad una porta. Le frutta,
già cadute, seguitarono a rimbalzare sino alla fine dell’altra scesa di Via delle Belle
Arti.

Anche la Matta era caduta, ma si rialzò con un grido che non finiva mai. Pareva
che gridasse anche con gli occhi spalancati. Poi si mise a piangere, ma così forte
che tutti si affacciarono alle finestre. Da una cànova di vino escirono cinque o sei
facchini con i bicchieri in mano.

Io guardavo le persone che s'erano fermate.

[7] Tutti ridevano: un facchino, incitato da quelle risa, le attraventò addosso il
vino che gli era rimasto in fondo al bicchiere; e da tutte le parti le gridavano:

- Matta! Matta! Come farai a ritrovare la tua merce? È meglio che tu la lasci
‘mangiare a chi è più svelto di te.

Ognuno diceva qualche cosa, che facesse ridere sempre di più. Allora la donna,
come se non ci fosse stato nessuno, si sedè su lo scalone del botteghino del Lotto;
seguitando a piangere e tirandosi a manciate i capelli.

[8] Un uomo, che voleva escire, la fece alzare; e un altro le disse, quasi
rimproverandola:

— Togliete il barroccio di lì, che dà noia. Perché state a piangere? Non vedete
che tutti ridono?
Qualcuno si mise a fischiarla; alcuni ragazzi raccattarono le frutta che si erano
meno ammaccate e insudiciate, e si misero a mangiarle proprio dinanzi a lei. Allora
ella fece un altro urlo e si scagliò contro il più vicino. Ma non riescì ad agguantarlo.
I ragazzi fuggirono.

La Matta allora cominciò a borbottare; ma non riescivo a capire quel che diceva.
Di quando in quando andando dov'era il carretto, si fermava, si metteva le mani al
viso e alzava la testa su in aria: forse pensava a Dio.

[9] Durò fatica a riprendere il carretto che con una ruota si era incastrato fra
l'uscio e il muro; poi radunò i cestini vuoti e cominciò a raccogliere quel che le era
rimasto. Puliva le frutta alla sottana sopra il ginocchio; o vi soffiava sopra, sdru-
sciandole poi sotto il gomito.

Fece l’altra scesa; e, quand’ebbe, alla meglio, rimesso i cestini al posto, si sedè
su lo scalone di una chiesa, sfinita, con la testa su le ginocchia.

[10] La sua faccia era un groviglio di vene e di rughe; e degli occhi si vedeva
quasi soltanto il bianco. Ma aveva il viso rosso e non piangeva più. Io stavo distante,
e pure la sentivo affannare.

Quando si fu riposata, riprese il carretto e andò per altre strade.

[11] Questa donna era stata, da giovane, quasi ricca; aveva avuto in dote due
poderi. Ma, mortole il marito per un calcio preso da un bove, si trovò dopo pochi
anni nella più umile miseria. Sarebbe stata quasi bella se non avesse avuto il naso
piccolo e a becco di civetta, e un taglio dritto sul labbro di sopra. Aveva il mento
che faceva vedere la forma dell’osso, ma la faccia rotondetta; e gli orecchi piccoli.
Quando spingeva il carretto, teneva con i denti il labbro di sotto; e, allora, la pelle
del mento si stirava ancora di più. Era sciancata e teneva la testa tesa in avanti e
rialzata: il collo le era restato piegato a quel modo.

[12] Per vivere, s’era messa a vendere le frutta; e, alla fine, non la riconosceva
più nessuno e non le parlavano nemmeno le donne che dalla finestra la chiamavano
perché aspettasse che scendessero a comprare la sua roba.

Ella del resto capiva che faceva meglio a non parlare, e si rifiutava di attaccare
qualunque discorso.

— Quanto costano i pomodori?
[13] - Quattro soldi il chilo.

— Troppo.

— Tre soldi.

E già prendeva le stanghe in mano.

— Allora, datemene due soldi.

[14] Ella rilasciava le stanghe, staccava contenta la stadera da un gancio sotto
il carretto, e pesava in silenzio. Se le facevano cambiare la roba dalla stadera, ella
cominciava a borbottare. Ma non di rado volevano approfittarsene, e allora la Matta
li allontanava con le mani e spingeva il carretto anche se ci si attaccavano per farla
stare ferma.

Poi, fatti pochi passi, ricominciava a gridare senza mai alzare la testa:

— Bell’uva! Belle pesche!

Era capace di girare tutta la città, sempre lesta, mandando il carretto un poco di
traverso, facendolo urtare contro le ruote di qualche carrozza.

[15] Era difficile che io non la vedessi molestare o che nessuno non la guardasse
ridendo. Se ne accorgeva? Forse, sì. Ma nel suo povero cervello chi sa quali sensa-
zioni passavano. Qualche volta se ne doleva da sola, a voce alta, senza nemmeno
fermarsi; anzi, andando più lesta per fuggire.

- Canaglia! Mascalzoni! To non vi do noia! Bell’uva! Belle pesche!

[16] La voce si strozzava; e, invece di poter finire la parola, le veniva un nodo
di tosse.

 

Un’ortolana, che era stata sua amica, le portava tutte le mattine la roba da ven-
dere; quella scartata dagli altri e la peggiore.

[17] La Franchi abitava in una delle strade più sporche di Siena: aveva una stan-
za sola, più bassa due scalini del lastricato. Là, da una parte, metteva il carretto; e,
in un cantuccio, dormiva lei. In un altro cantuccio c’era un vecchio fornello di ferro,
messo su quattro mattoni. Ma ella non poteva accenderlo; perché il fumo uscendo
andava nella strada su per le finestre; e allora le gridavano parolacce da tutti i piani.
Ella spegneva subito il fuoco, e si contentava di mangiare il pane.

[18] Poi, cavava il carretto, e qualche ragazzo che per caso si trovava lì, l’aiu-
tava; ma ella non osava ringraziarlo, per paura che poi cominciasse a molestarla.
Piuttosto gli regalava, senza dirgli niente, qualche cosa dei suoi cestini. Correva
attorno, per chiudere la porta; poi si metteva la chiave in tasca, legandosela con uno
spago per non perderla; e, fino alla sera, non tornava. Mangiava soltanto quando
non ne poteva più dalla fame e dalla stanchezza, sedendosi su gli scalini delle chiese;
tenendo sempre d’occhio il carretto. Per solito comprava il pane la mattina, che le
bastasse tutto il giorno, dal fornaio di faccia alla sua stanza; e lo teneva tra cestino
e cestino, perché non si divertissero a portarglielo via. Per companatico mangiava
le frutta andate a male, di quelle che non riesciva a vendere. Andava a bere un bic-
chiere di vino quando aveva finito di mangiare. Ma nessun vinaio la trattava bene,
perché gli avventori dicevano che era troppo sudicia e aveva male in bocca. Allora
la servivano coni bicchieri rotti perché non tornasse più, e non la facevano né meno
entrare entro la bottega. Ho visto io respingerla fuori, a gomitate.

[19] Il fornaio, quando vedeva che il carretto era pronto, le faceva trovare il
pane già tagliato. Ella metteva un piede su lo scalino e con l’altro restava nella stra-
da. Allungava il braccio, e il fornaio le dava il pane; ma non voleva prendere i soldi
in mano. La Matta glieli metteva, tutt'un mucchietto, in proda al marmo del banco;
e, quando se ne era andata, egli diceva guardandoli e storcendo la bocca:

— Chi ha il coraggio di toccarli?

Poi rideva, e li buttava lesto lesto dentro il cassetto aperto con l’altra mano.

La Matta era anche piena di pidocchi: mi ricordo che si grattava sempre.

[20] A sessant’anni, le venne un cancro nella lingua. Allora la portarono all’o-
spedale. E la sua agonia durò due settimane. Aveva smesso affatto di parlare, e il
medico doveva far conto di curare una povera bestia qualunque. Per due settimane
non si mosse più da come la mettevano. Dovevano tenerla supina, e le rimboccava-
no le coperte fino agli orecchi.

[21] La sua faccia era doventata orribile, e non si capiva dove fossero sparite
le sue pupille. Dal suo letto veniva un odore nauseabondo, che molestava gli altri
malati.

Ella non si lamentava mai: soltanto respirava eguale se dormisse o fosse desta.
Che era morta se ne accorsero il giorno dopo; perché ormai non si sentiva né meno
più respirare.

[22] Gli altri malati, quando la portarono via, dissero alla suora:

- Oh, ora, s'è avuto un sollievo!

A venti anni, Anna Franchi era stata sposa.

2
UN’OSTERIA

[1] Partiti in bicicletta da Firenze, erano ormai dieci giorni che io e il mio amico
Giulio Grandi giravamo l’Emilia; e siccome l'indomani egli doveva trovarsi in
ufficio, alle Poste, partimmo, benché piovesse a dirotto, da Faenza; per tornare a
tempo. Ma s'era già di novembre; e il cielo tutto bigio, con le strade fangose e piene
di pozzanghere: gli alberi ormai con poche foglie gialle; e i primi monti dell’Appen-
nino, su per la lunga salita, attaccati alle nebbie.

[2] Non ci parlavamo quasi mai, egli innanzi e io dopo, oppure egli dopo e
io innanzi, passando tra le poche e rade case senza che a nessuno dei due venisse
voglia di fermarsi. A qualche osteria scendevamo, appoggiando le biciclette al muro
di fuori.

— Due cognacche.

Bevuto senza dir altro, uno di noi chiedeva:

— Quanto?

Giulio esciva prima che io avessi pagato.

[3] Dopo qualche chilometro, con il fango in bocca e negli occhi che bruciavano:

— Sei stanco?

— Un poco.

— Badiamo, però, di non rallentare.

[4] Incontravamo soltanto qualche barroccio; e il barrocciaio sdraiato sopra
il carico, con un grande ombrello verde e il cane che abbaiava, ci guardava senza
invece far scansare le bestie.

— Che paese sarà questo?

- Che m'importa!

[5] Si vedeva gente ritta dietro i vetri delle botteghe, e la salita non finiva mai;
anzi, si faceva sempre più forte.

- Sono tutto indolenzito.

— Anch'io!

— Canta!

— Non ho più voglia.

— Devi cantare. Bisogna essere allegri, e allora la stanchezza non si sente.

— Non mi far moccolare.

Allora, con qualche pedalata più svelta, mi avvicinavo a lui o mi mettevo di
fianco.

— Che hai? I nervi?

— Un poco.

E mi sentivo scontento anch'io.

[6] Vedevo soltanto la sua maglia sbiadita e i suoi capelli impillaccherati sotto
il berretto senza ormai più colore. Qualche volta gli ricordavo qualcosa, perché si
voltasse. I suoi occhi neri si alzavano un poco e poi si riabbassavano su la ruota
d’avanti. Ma faceva una risata. Era robustissimo, con le braccia scure e pelose come
i polpacci delle gambe; e gli volevo bene come a un fratello. L'avevo conosciuto
quando andavo a scuola; ma non l'avevo e non l'ho mai più dimenticato. Parlava
pochissimo, almeno con me; e, perciò, mi piaceva.
Io ero grasso, ma non meno robusto di lui; e potevamo compiere la stessa fatica.

[7] Ci fermammo a mangiare non ricordo più dove; e siccome ci avevano detto di
aspettare perché avrebbe spiovuto, la sera non arrivammo più là di Crespino; quasi
a mezzo tra Faenza e Firenze. Le nebbie s'erano diradate, ma proprio sereno non
fu mai. Intanto si fece freddo e buio prestissimo; e dovemmo prendere la bicicletta
a mano. Non ci si vedeva né meno a venti passi di distanza; sicché, per non andar
sotto a qualche barroccio, bisognava soffermarsi per capir meglio da dove veniva
il suo rumore; ma poi, senza gridar più d’una volta, non c'era verso di far scansare
nessuno. Intorno, era tutto nero; e non si distinguevano più i monti dal cielo. Alle
prime case di Crespino, domandammo dove potevamo mangiare. Ci risposero:

[8] — Più in là troverete un'osteria.

Dietro una svolta, a un uscio, c’era attaccato un lampioncino rosso, ma così
affumicato che non faceva punto lume. Ai vetri certe tendine che ci parvero nere.

[9] Entrai primo io. La stanzetta era piena di gente, che si muoveva in tutti i
sensi. Da una parte, un gran camino con un bagliore di fuoco. Al soffitto, un lume
a petrolio che spandeva più puzzo che luce. Il vocìo era assordante; e alcuni ragazzi,
mi parvero tre, strillavano.

— C'è da cena?

[10] Da prima non mi ascoltarono né meno; e dovetti quasi gridare. Allora uno
di quegli uomini, senza smettere di far la polenta, mi rispose quasi distrattamente:

— Qualcosa c'è.

— Carne?

[11] Mi rispose invece una donna, di cattivo umore:

— Uova... salame...

E con la mano m’accennò non so che attaccato.
[12] - E pane. — Aggiunse un altro, come per dirmi: — Se tu hai fame mangia
quello. E non importunare.

[13] Chiamai Giulio, con un fischio; e portammo dentro le biciclette, appog-
giandole ad una sfilata di sacchi pieni di farina. I ragazzi si chetarono e si misero
subito a guardarle e a toccarle, come se non ne avessero mai viste né meno una. Gli
uomini, senza dir niente a noi, fecero lo stesso; abbassandosi, per vedere meglio,
dopo essersi seduti sopra una panca larga un palmo.

[14] Giulio mi disse sottovoce, dandomi una gomitata:

— Domanda se c’è da dormire.

Ma quella stessa donna, avendo udito da sé, rispose:

- Sì

[15] Non s'era né meno mossa; fissando sempre dritta la parete davanti a lei;
con una pezzuola di colore avvolta intorno alla testa. I suoi occhi luccicavano. Io
pensai: «È una pazza, forse?». E non potevo fare a meno di non voltarmi a lei. Ma,
lavateci le mani, ci mettemmo a sedere. Su la tavola c'erano già i piatti, piccoli e
smaltati male; forse, lerci. Alcuni di quegli uomini si sederono ai loro soliti posti;
gli altri uscirono, salutandosi. Quelli rimasti eran facchini della stazione, e gli altri
carbonai e barrocciai.

[16] Accanto a noi due c’era un posto vuoto. Ed io chiesi, tanto per attaccare
discorso:

— Qui chi ci mangia? Se non deve venir nessuno, possiamo stare meno a stretto.

Uno, dopo aver bevuto senza staccare gli occhi da me finché teneva il bicchiere
alla bocca, rispose:

— È per la maestrina.

[17] Tutti fecero una risata; ma poi si misero a parlare tra sé, di cose loro.

Giulio esclamò:
 La maestrina? Speriamo che sia bella!

- Speriamo. — Io risposi sorridendo, un po’ seccato. — Ma la minestra quando
è pronta?

[18] Nessuno rispose. Ma, dopo dieci minuti, ce la vuotarono nel piatto. E
quella donna sempre ferma!

— Non glie lo tireresti un bicchiere, per farla muovere?

— Manca il pane! — allora gridò Giulio, guardandola attento. L'oste s'era
messo a mangiare su un panchetto del focolare piano; insieme con i ragazzi, che
ridacchiavano.

— Ce lo portate?

[19] Non s'era ancora alzato dal panchetto, quando la maestrina entrò. Prima
di scorgerci, si soffermò salutando. Ma nessuno rispose; né meno la guardarono.
La sua voce ci fece l’effetto di uno che parli dal fondo di una grotta. Dovendoci
venire accanto, arrossì e impallidì fino a soffrire; tremando e voltandosi subito dalla
parte opposta.

[20] Noi la salutammo nel modo più adatto che ci fu possibile e che le facesse
piacere. Ella dette un’occhiata a quelli della tavola; e rispose con la testa sul piatto:

— Buona sera! — E finì di accomodarsi, perché la sottana si sgualciva.

[21] Aveva posato accanto alla forchetta il Corriere delle Maestre ancor dentro
la fascia: e siccome sopra c’era l'indirizzo stampato in una strisciolina rossa, lo voltò
dall’altra parte.

[22] Non era brutta: aveva i capelli sottilissimi e morbidi, quasi senza nessuna
pettinatura; e il collo lunghetto e bianco; piuttosto magra; e nel dorso delle mani

si vedevano muoversi i tendini sotto la pelle ancor fresca e chiara. Aveva gli occhi
azzurri e così tristi che parevano oscuri; con le palpebre grandi e delicate. Portava
un grembiulino come hanno le alunne a scuola; e cominciò a sbriciolare la midolla
del pane, appallottolandola con le dita sopra la tovaglia.

[23] Giulio mi sussurrò:

— Non la infastidire.

- Oh, no! Ma, appunto, bisogna parlarle. Vedi che gente ci ha qui intorno?

— Aspetta un altro poco.

[24] La minestra, quantunque non buona, ci aveva fatto bene; e non soltanto
allo stomaco: il malessere alla testa se ne andava. Allora io non potei aspettare più,
e le dissi:

— Lei insegna in questo paese?

Prima di rispondere, parve che chiedesse il permesso agli altri; e, quasi con
pena, preoccupata di loro, rispose:

— Da tre mesi.

[25] Aveva finito la minestra e finse d’aspettare, pensandoci, il piatto di carne.

— Ci sta male, non è vero?

Se avesse pianto, la sua voce non sarebbe stata meno tenera per mentire senza
alcuna esitazione:

— Abbastanza bene!

[26] - Ci sono impiegati?

— Meno setto od otto, vanno tutti per i monti a far carbone.

[27] Rispondeva così come se ci fosse stata costretta, quasi fossimo importuni;
e non comprendendo la nostra curiosità. Perché le parlavamo? Mi venne voglia di
smettere, per non affliggerla e offenderla anche. Ma, smettendo, non sarebbe di
più umiliata? Non si fidava del tutto a parlare con noi, ma le faceva piacere; e forse
per la prima volta, ebbe come un sussulto a guardar quella gente così silenziosa e
maliziosamente ostile con lei.
«Eppure» pensai, «devono essere i genitori de’ suoi alunni!».

[28] Giulio, e anch'egli non era più beffardo, le chiese:

- È di lontano?

— Di Faenza.

- Hai genitori là?

— La mamma sola.

[29] Era vero? Ci fece l’effetto che non volesse dir niente, con quella malizia
antipatica e debole che imparano le donne. Io me l’immaginai quando andava a
scuola: graziosa e diligente, ma un poco grossolana e furba.

[30] Incominciò a mangiare, intimorita tutte le volte che le pareva parlassero di
lei o la guardassero ironicamente.

Allora tacemmo.

Un treno passò sul ponte, quasi sopra la nostra testa; e tutta la stanza tremò. Poi,
silenzio un’altra volta.

[31] — Piove ancora? - io chiesi al padrone. Egli aprì la porticina e disse, ma
rivolgendosi ai facchini invece che a me:

— Ora viene la neve.

— La neve?

— Nevicherà fino a domattina.

[32] Io, scherzando, detti un pugno su le spalle di Giulio; e dissi:

— Domattina sarà gelo!

La maestrina cavò dalla fascia il fascicolo, e si mise a leggere. Allora, potei cono-
scere il suo nome d’abbonata.

E lo dissi al mio amico:

— Si chiama Assunta.

Egli rise. Poi, io chiesi a lei:
— È una rassegna didattica?

[33] Ella la guardò, rigirandola tra le mani, come la vedesse per la prima volta;
e rispose:

- Sissignore.

- E libri ne legge?

Ella sorrise:

- Qualcuno. Me li portai da Faenza.

— Romanzi?

 

- Sissignore.

[34] La sua voce parve un fruscìo; ed ella si rimise a leggere, quantunque le
avessero portato un piattino con una fetta di parmigiano. Poi, cominciò a mangiare.
Mi accorsi che i suoi denti insanguinavano il pane. Dissi a Giulio:

— Non vuole dirmi quel che legge.

— Che te n’importa?

Ero per arrabbiarmi contro di lui, ma gli chiesi:

— Di che le vuoi parlare allora?

[35] — Lasciala in pace.

Ella si disponeva ad andarsene, ma pareva vergognarsi di far così presto, e chiese
alla donna che non s'era mai mossa:

— È caldo il letto?

— Dev'esser presto.

Io le chiesi sottovoce:

— Chi è?

[36] — La padrona: è cieca. Ora la fanno mangiare.

Infatti il suo marito le mise su le ginocchia una pentola dov'era la minestra e le
dette un cucchiaio d’ottone, ch’ella stringeva con la bocca; quasi succhiandolo tutte
le volte che lo ricavava.
[37] Uno dei facchini ci chiese, per derisione, e per farci sapere quello che ave-
vano pensato fin da quando ci avevano visti:

— Sono stanchi?

Ma io, quantunque mi fossi accorto della loro intenzione, risposi:

— Abbiamo anche sonno.

— Lo credo io!

[38] E, rivolto ai suoi compagni, proseguì, con un riso da furbo:

— Bisogna esser matti ad andare con un tempo simile!

E risero, per la seconda volta, tutti insieme; con un’insolenza così brutale, ch'era
perfino ingenua.

Ma Giulio gridi

— Che ve n'importa?

 

[39] Non rispose nessuno; ci guardarono fissamente e basta: qualcuno, per
seguitare a ridere, chinò la testa.

— Portateci le sigarette!

— Di quali? — chiese l’oste con più gentilezza di prima, come facendoci una con-
cessione; quasi per tenere a posto gli altri.

[40] Ma Giulio, quando s'era stizzito, non gli passava facilmente; anzi doventava
nervoso anche con me e con qualunque altro che gli capitava. E rispose:

— Quelle da signori.
La maestrina gli volse la faccia, con un mezzo sorriso; ma senza guardarlo.

L'oste si fece più svelto e le portò.

[41] In quella bottega vendevano tutto ciò che può bisognare ad un paesello;
e non ce n'erano altre. La maestrina si scosse; come con un brivido. Noi comin-
ciammo a fumare; e ne offrimmo anche a lei. Questa volta, prima di rispondere,
osò guardarci negli occhi, con lo sguardo timido ma così risoluto che sarebbe stato
impossibile mentirle o burlare: però, uno di quegli sguardi limpidi che non dicono
niente. Poi rispose:

— Non fumo.

[42] Ci dispiacque davvero. La sua voce aveva un suono tale che si capiva bene
l'allusione a quegli uomini; ma non si capiva se con ira oppure se rassegnata. Dal
suo modo di tenere il viso, ora, pareva che il fumo le piacesse confondendole un
poco la testa. Ma ella si sforzava di star calma e di non dare nessun indizio.

[43] Quando rivolse gli occhi a noi un’altra volta, non so perché, forse perché
Giulio aveva fatto traballare il piatto con un pugno, i suoi occhi erano più sereni
e più intenti, presi in un sogno. Nella sua bocca c’era come un sorriso che moriva
prima di apparire; con un poco di peluria nel labbro di sopra; una peluria, che, con-
tro luce, pareva quasi bianca. Ed io cominciavo a provare quel senso di benessere
e di calma, quasi di fiducia, quando si sta accanto ad una donna ch'è almeno un
poco bella, e non ci sono sottintesi e si sognano i nostri sentimenti.

[44] Quando ella fece il nodo al suo tovagliolo, infilandolo in un anello di metal-
lo dove erano incise le sue iniziali intrecciate, vidi che le unghie, lucentissime, pare-
vano pesare troppo rispetto alle dita. E non sapendo con quale pretesto trattenersi
ancora, si alzò salutandoci a pena, come se volesse distruggere la conversazione
fatta con noi.

La cieca, sospirando, smaniava.

[45] Dopo una mezz'ora, fumato tutto il pacchetto delle sigarette, e usciti i
facchini, andammo a dormire anche noi. Disse Giulio:

— Per far la maestra in questi posti, dovrebbero prendere una nata proprio qui.
Non mandarcele di lontano, dalle città. E così per tutti gli altri paesi! Come vuoi
che ci possa vivere? E perché sacrificare una persona, che è così differente a quelle
che ci trova e che ci vivono sempre? Una donna nata qui ci vuole! Non c'è una
donna? Sanno soltanto far figlioli qui?

— Bisognerebbe che fosse così, ma queste cose le pensiamo noi... stasera.
Domani, a Firenze, non ce ne ricorderemo né meno!

[46] La camera era bassa e soltanto scialbata, con alcune rosette a stampino nel
mezzo del soffitto.

Spento il lume, ci accorgemmo, da un filo di luce, che accanto a noi dormiva
qualcuno.

Ci alzammo lesti; e, piano piano, trattenendo il respiro, ci avvicinammo.

Era la camera della maestrina!
[47] Dalle spaccature della porta, la vedemmo piangere sfogliando un libro, ma
senza leggere. Poi cominciò a spogliarsi, sbottonandosi dietro il collo.

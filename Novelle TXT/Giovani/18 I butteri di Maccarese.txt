18
I BUTTERI DI MACCARESE

[1] Il mare scrosciava di là dai ginepri, molti dei quali erano rossi perché il sole li
aveva seccati. La pineta di Maccarese, fosca e squarciata a tratti, andava incontro alle
strisciate cupe e buie degli olmi e delle querci. Mentre, dalla parte di Civitavecchia,
alla foce dell’Arrone, la spiaggia caliginosa era deserta, ma un poco rosea e fiam-
meggiante accanto al luccichìo delle acque e alle interminabili spume bianche. Le
strisciate degli olmi e delle querci si allargavano e oscurivano, incrociandosi, sopra
la pianura. Il vento aveva piegato dalla parte della terra parecchi olmi, quelli più
alti, senza fronde nelle cime; mentre più giù della metà dei loro tronchi altre fronde
più fitte erano spuntate come una macchia bassa.
[2] Il mare era di un turchino tutto eguale; e il fumo di un barcone, escito
dal porto di Fiumicino, restava nell’aria, benché il cielo sembrasse pulito; fatto a
posta per il sole. In fondo alla pianura, verso il castello di San Giorgio, dei principi
Rospigliosi, c'erano i mietitori, piccoli e corti come le dita della mano, a vederli
dal mare. Brulicanti tra le spighe, erano vestiti a colori tutti diseguali; e, attraverso
il fiammeggio del calore che tremolava dalla terra, talvolta pareva, tremolando
anch'essi, che sparissero dentro una specie di nebbia tra opalina e azzurrastra, che
riempiva verso sera le buche della macchia. In un’altra banda della pianura si vede-
vano le bufale, un poco più scure della terra rossiccia; mentre le vacche erano già
andate da sé, come avevano imparato, ad abbeverarsi alla foce dell’Arrone. Tornate

alto della

indietro le vacche, toccava alle bufale; e invece i greggi si fermavano pi

 

foce.

[3] La mietitura di Maccarese era quasi per terminare. Ma i mietitori erano
scontenti di come i “caporali” avevano stabilito le paghe; e, di giorno in giorno,
si mostravano sempre di più disposti a far valere le loro ragioni. Una mattina
quasi tutti i “caporali”, ch'erano minacciati e provocati ogni volta che si facevano
vedere, sparirono; e si rifugiarono, in attesa che passasse il pericolo, nella torre di
Maccarese, di fianco tra il mare e la pineta.

[4] La torre, benché intonacata di bianco, era tetra come se fosse stata di nero.
E una rosa arrampicata su per il muro, insieme con gli scalini della loggia esterna,
pareva una ghirlanda mortuaria.

Quando i mietitori se n’accorsero, smisero di lavorare; e decisero di scovare i
“caporali”. Ma, non sapendo dove fossero e credendoli protetti dagli amministra-
tori di Maccarese, cominciarono a tumultuare; avviandosi, senza nessuno scopo, a
Castel San Giorgio; alla villa dei Principi Rospigliosi.
[5] I butteri, una ventina, avevano l’incarico di vigilare la mietitura. Mangiavano
e dormivano a quella torre, ma non volevano immischiarsi nella questione: ci
dovevano pensare gli amministratori. Erano tutti dai trent'anni ai cinquanta: gli
anziani un poco ventruti e grassi, con gli anelli d’oro alle dita e qualcuno anche
agli orecchi. Essi avevano le proprie famiglie sparse per le fattorie; e alcuni, la sera
tardi, andavano a trovare le mogli, tornando nella tenuta prima dell’alba. Avevano
una specie di capo, che portava due galloni d’argento alle maniche della giubba;
e si chiamava Corrado. Egli era ancora scapolo e ad ogni mietitura si trovava una
ganza tra le ragazze più giovani. Questa volta, ne aveva una venuta dal Colle della
Vipera. Scortala nel branco delle donne e piaciutagli, le era stato un poco di tempo
vicino; ora con un pretesto e ora con un altro, guardandola senza scendere da caval-
lo. Pompilia, ché così aveva nome la ragazza, capì subito; e, arrossendo, alzava gli
occhi neri e umidi verso di lui; aspettando ch'egli trovasse il modo di parlarle senza
che i fratelli e il padre, nel branco degli uomini, potessero offendersene e andare
in collera.

[6] Gli altri butteri, tenendogli di mano, gli fecero pagare parecchi litri di vino;
perché era ormai più che sicuro d’avere la ragazza. Egli disse, accendendo il sigaro:

- E se mi riescisse a farla prendere per cameriera in casa dei principi?

Disse un altro:

— Non mi pare che, poi, tu la potrai vedere tutte le volte che vuoi.

[7] Corrado fece una risata, battendo i piedi stivalati. Ma un biondo, con le
ciglia bianche, come se le avesse sempre polverose, si accanì e s’infervorò per lui.
Egli parlava mettendo le mani avanti con tutte le dita aperte; e disse:

— Bisogna che fino da domani tu la tolga dalla falce.

Uno dei più vecchi, con le sopracciglia lunghe e rovesciate in giù e gli occhi di
ghiro e un poco pazzo, ripetè senza guardare nessuno:

— Fino da domani! Fino da domani!

Corrado accavallò una gamba sopra l’altra, e disse:

[8] - E, allora, aiutatemi. Non si va a letto, finché non s'è trovata la trappola.
Vi pago altri sei litri.

Quello biondo riprese, con uno scatto:

— Dev'esser tua e ti deve voler bene.
— Me lo vuole.

[9] Un buttero, con la testa rincalcagnata e i capelli neri, gridò:

— Zitti voi, in fondo alla tavola.

Quelli obbedirono; si alzarono l'uno dopo l’altro e fecero cerchio intorno a
Corrado; che, ora, teneva la punta del mento con l’indice e il pollice. Aveva gli occhi
chiari, quasi celesti; e le guance grossette.

Uno gli disse:

— A che pensi?

Corrado tolse una gamba da dentro la panca, si alzò quanto era lungo; e rispose:

— Ho trovato!

Un altro gli disse:

[10] - Indovino quel che hai trovato: tu la farai andare in casa della tua
biscugina.

— È vero; ma non sai con quale scusa.

Lo guardavano sorridendo; perché era intelligente e simpatico a tutti.

— Lei dirà che ha preso la malaria; allora la facciamo andare al Castello; io attac-
co il calesse e la porto con me!

[11] I butteri si misero a gridare e poi a fischiare un’aria, battendo a tempo i
pugni su la tavola.

Il giorno dopo Corrado fece come aveva detto. Ma Pompilia gli piaceva da vero
ed egli sentiva di amarla.

[12] Egli l’amava volentieri; ma non c’era anche qualche altra passione ch'egli
avrebbe dovuto conoscere? Egli voleva amare anche tutto ciò ch'egli vedeva: i
ginepri, i pini, le acacie con i fiori candidi e pendenti a ciocche tra le querci. Ma
non trovava mai quel che doveva amare oltre alla donna giovane come lui; perché
parlando, ella non diceva mai una cosa che non fosse buona.

[13] Egli, fermatosi parecchi minuti a cavallo, tanto che ebbe tempo a fumare
tutto il mezzo sigaro, starnutì. Il cavallo si mosse, ed egli lo lasciò andare. Trovò nel
mezzo della strada un branco di bufale; che si alzarono subito da giacere, quasi tutte
insieme. Egli avventò il cavallo e cominciò a picchiarle con la pertica di faggio. E le
bufale entrarono nel prato; dove sparivano dentro fino al ventre. Mise il cavallo al
passo e s’avvicinò a qualcuna, che si scansò correndo. Egli passava, ora, le giornate
a quel modo. Quando vedeva un uccello lo guardava come se i suoi occhi avessero
potuto fermarlo e farlo cadere. Ma le bufale gli piacevano di più, perché le picchia-
va fino a sentirsi mancare la forza; e i loro occhi doventavano dolci.

[14] Egli stava a cavallo con le gambe tutte stese, il corpo tirato in dietro; e con
una mano pigliava la criniera, quasi avesse potuto tirarla via come una pianta. Il
cavallo, forse, non sentiva male; ma allungava il passo. Ed egli allora, quasi avesse
voluto gastigarlo, gli dava una spronata; e correva per chilometri e chilometri, a
caso, saltando ove c’era l’acquitrino, ripieno di cannucce verdi; e, poi, rasentando,
quanto erano lunghe, le staccionate.

[15] Pompilia lo aspettava senza sentire né meno il bisogno di farsi un poco
alla finestra. Stava rincantucciata in cucina con la parente di Corrado; sorridendole
timidamente e arrossendo tutte le volte che le passava vicino; anche se quella non
pensava di badare a lei. Sarebbe stata più tranquilla e più contenta se il padre e
i fratelli non avessero dovuto mietere. Il padre, una sera sì e una sera no, perché
erano troppo stracchi, mandava il figlio più piccolo, ancora un ragazzo, a sapere
come stava. Ed ella, senza alzarsi dalla sedia, come le aveva insegnato Corrado, gli
diceva, tastandosi i polsi, che la febbre non voleva passare. Il fratello le chiedeva:

[16] — Allora non torni ancora?

Ella gli diceva di no con la testa.

Il fratello sorrideva, guardando tutta la cucina, e se n’andava salutandola:

— Tù fai la signora qui!
Ma Corrado, dopo una settimana, chiamò il padre di Pompilia; e, facendoselo
sedere accanto sopra un rialzo della terra, gli promise che l'avrebbe sposata a fin
d’anno.

[17] Il mietitore, allora, si rialzò, lo guardò negli occhi e gli rispose:

— Tu avrai una moglie più forte e più bella di te. Ma perché, intanto, non la
rimandi a mietere con noi?

E tornò subito con gli altri.

[18] Pochi giorni dopo, il tumulto era già cominciato; e il padre di Pompilia
non pensava più né a lei né a Corrado. I mietitori, tra uomini e donne, erano più di
trecento. Le donne, mescolate con gli uomini a gruppetti di cinque o sei insieme,
avevano la testa fasciata stretta da un fazzoletto bianco e le mani bendate da strisce
di lana: per riparare il sole. Gli uomini in maniche di camicia, scalzi; e tutti con la
falce. I vecchi stavano nel mezzo e i giovani dalle parti. Verano anche ragazzi di
quindici anni, che in quel furore degli altri sorridevano un poco convulsamente.
Non sapevano quel che stessero per fare e i più credevano di andare a morire. La
fatica e il caldo avevano dimagrato tutti; le donne, dopo una settimana di mietitura,
non si riconoscevano più; parevano invecchiate, con le rughe sopra gli occhi. Ad
un tratto, qualcuno grid:

— Bruciamo le mucchie del grano!

[19] Allora tutti ebbero questo desiderio; e cento voci risposero:

- Subito! Subito!

Gli altri non sapevano quel che rispondere, ma gridavano lo stesso come se
cantassero alla rinfusa.

 

[20] Avevano messo a cavalcioni di un cancello della staccionata una dozzina
di serpi uccisi tra il grano. E, passando, li fecero a pezzi con le falci. Già erano per
entrare nella radura dove sorgevano le mucchie; ma non andavano lesti. Due butteri
li seguivano a cavallo, senza dire niente, come per ascoltare. I mietitori evitavano di
guardarli per avere più coraggio; ma, quando se li trovavano accanto, si zittavano,
entrando più nel mezzo al branco degli altri. Andavano tutti con la testa voltata
in alto e cercavano di vedere, tra la calca confusa, quel che accadeva attorno. Ma
i campi erano deserti. Sembrava che i grandi olmi, con le rame grosse e nere, rie-
scissero a fermare il vento; e i falchi volavano bassi, dimenando le ali senza che si
vedesse dove avessero la testa. Allora i due butteri avvolsero sopra la sella le guide
lunghe che toccavano quasi terra, e andarono a chiamare i compagni. Non avevano
paura, ma non sapevano quel che fare. Essi sentivano la responsabilità di non fare
bruciare le mucchie; e, senza parlarsi, cavalcavano a pari; guardandosi. Si calcavano
meglio i cappelli legati con le corde dietro la testa; e, di quando in quando, si volta-
vano dalla parte dei mietitori. Non era meglio che avessero cercato di farli tornare
a dietro? Specialmente il più giovane avrebbe voluto bastare da solo, ma era troppo
impensierito e non s’arrischiava senza che l’altro non avesse fatto lo stesso. Non
c'era tempo da perdere! Se quelli laggiù riescivano a dar fuoco alle mucchie, essi
poi si sarebbero vergognati a farsi rivedere dentro Maccarese; e perciò si sentivano
pronti a ricorrere a qualunque mezzo. I loro occhi si facevano torvi, ma chiari sul
viso quasi cattivo. Il più vecchio disse:

— Il tuo cavallo è meglio del mio. Mettilo di corsa e avverti gli altri. Io torno a
dietro.

— E se ti pigliano a pietrate?

Egli si guardò istintivamente i fianchi e i ginocchi.

Poi rispose:

[21] - Le pietre non ce l’hanno Îì dove sono ora.

Ma il più giovane ebbe paura per lui:

— Resta qui, piuttosto; a mezza strada.

Allora egli si rizzò su le staffe e gli andò con il cavallo addosso:
— Non ti mettere qui a rispondermi. Vai.

[22] Il più giovane dette subito un’occhiata alla sella e alle briglie; dette due
spronate e cominciò a picchiare pugni su la testa del cavallo. Dopo mezzo minuto,
egli era già sotto la torre. L'altro restò dov'era, prendendosi la barba grigia. Ora
ci mancava poco che non piangesse; e non sapeva se andava anche lui alla torre
o se arrivava di corsa tra i mietitori. Egli faceva girare attorno il cavallo, come un
molinello, e tendeva gli orecchi. Il gridio non era cessato, anzi rinforzava. Decise di
sapere quel che facevano. Rasentò, quasi mettendolo sotto, un pastore che gonfia-
va, soffiando dentro una canna, una pecora dopo averla spellata. Un cane gli andò
dietro, abbaiando, fino ad un canale irto di cannucce tra le ginestre con i fiori. Il
cavallo non ne poteva più e correva alla stracca, a zampe larghe. Il buttero sentiva
battere il petto come se ci avesse avuto una stanga dentro; ma si mise alla testa dei
mietitori; che, ormai, erano per passare un ponte, di pochi metri, avvallato da una
parte, fatto come una gobba puntuta, su l’Arrone; che, tremolando, rifletteva come
uno specchio gli olmi e gli eucalipti. Egli, con la voce spezzata dal cuore, gridò:

— Dove andate?

 

 

[23] I mietitori si allargarono, allungando il passo, per ficcarsi lo stesso sul
ponte. Egli, allora, mise il cavallo di traverso:

— Che volete fare?

I più lontani gridarono:

— Bisogna bruciare le mucchie.

[24] - E perché? Che vi ha fatto di male il grano? La prendete anche con il
grano?

Ma i più vicini, risoluti, erano riesciti a andare sopra il ponte, salendo in piedi
su i muriccioli di fianco. Un ragazzo era entrato da sotto il cavallo. Un mucchio di
donne andava con le falci agli occhi del cavallo. Il buttero aveva ritrovato tutta la
sua voce, e gridò:

— Fermi tutti! Tornate a dietro. Dite a me quel che volete.

— Maccarese non mantiene i patti!
— Perché?

— Ci volete dare una lira di meno al giorno.

— Non è vero.

[25] - Mascalzone! Ladro! Non vi perdete con lui! Andate avanti! Buttatelo
di sotto.

Le donne strillavano, minacciandolo con le falci; gli uomini pensavano come
fare per levarlo lì dal mezzo. Allora, una ventina insieme si spinsero addosso al
cavallo; che, a poco a poco, restando di traverso com'era, andava verso l’altro capo
del ponte. Tutti gli altri venivano avanti urtandosi e calpestandosi, non riconoscen-
dosi più l'uno con l’altro; ma il grido di uno faceva gridare di più quelli che gli si
trovavano attorno. Il buttero si scansò e disse:

[26] — Se vi hanno imbrogliato i “caporali” delle squadre, non dovete prenderla
con noi e né meno con il grano.

Non l’udì nessuno; e i restati a dietro raggiunsero, prendendo la rincorsa, quelli
che già giravano attorno alle mucchie. Il buttero scese da cavallo, pronto magari a
farsi ammazzare; ma egli udì un gran frastuono che veniva dalla parte della macchia.
Si volse: erano da vero tutti gli altri butteri. Allora risalì a cavallo e li attese.

[27] I butteri erano armati di fucile. Avevano già deliberato; e, senza perdere
tempo, si misero dalla parte delle mucchie. Parecchi mietitori volevano avvicinarsi
lo stesso alla paglia; anzi, erano anche più furiosi. Ma Corrado si staccò dagli altri
e gridò:

— Chiunque fa un mezzo passo avanti, cade morto in terra!

[28] I butteri imbracciarono i fucili. I vecchi incrociarono i polsi. Le donne
fecero un urlo tra di spavento e di dileggio.

— Ripassate il ponte.

E i mietitori obbedirono. Dietro a loro, cavalcava la fila nera dei butteri, lungo
una stesa di olmi e di lecci.
[29] Il padre di Pompilia disse a quelli che gli erano attorno, ammiccando con
gli occhi Corrado:
- Se non fosse per doventarmi genero, gli facevo la pelle io!
13
VITA

[1] Jacopo scappò di corsa dal podere. Il cuore gli batteva forte, ed egli non poteva
più respirare. Andò a fermarsi al cancello d’un altro podere dietro un muricciolo
dove, se fosse stato necessario, poteva nascondersi. Ma non ebbe il coraggio di
restare lì; e, dopo essersi riposato, ricominciò a correre. La strada scendeva, e il
ragazzo avrebbe voluto giungere in un momento fino in fondo; dove era una specie
di bosso, alta, che egli pensava di saltare.

[2] A una piegata, andò quasi a battere la testa addosso a un cappuccino che lo
conosceva, perché gli aveva insegnato a leggere e a scrivere. Il cappuccino, che si
chiamava Padre Ernesto, vedendolo senza cappello e pallido, gli accarezzò la testa.
Ma Jacopo fece un salto a dietro per passargli di fianco; e, dopo altri pochi metri di
strada, raccattato un sasso, glielo tirò, seguitando a fuggire.

Il cappuccino, restato fermo e sorpreso, si pulì la tonaca; e poi, proseguita la sua
strada più lentamente, incontrò il padre del ragazzo che teneva in mano la frusta dei
bovi. Lo salutò, con affabilità ironica e forzata; arrossendo.

— Signor Minello, che fa qui al sole?

[3] Il contadino si calcò giù il cappello, incrociò le braccia e rispose:

— Aspetto che torni il mio figliolo.

Egli non voleva farsi vedere arrabbiato da lui; perché sentiva un rispetto invo-
lontario, che non poteva mai reprimere. Quella barba come il tabacco rosso, quasi
uguale alla tonaca, gli piaceva e gli faceva lo stesso effetto come quando era ragaz-
zo. Ma, poi, gli veniva più forte il risentimento; e, per compensare quella specie di
obbedienza, bestemmiava.
[4] Padre Emesto era per raccontargli che Jacopo gli aveva tirato una sassata;
ma, per paura che a Minello, invece di chiedergli scusa, venisse voglia d’insultarlo,
pensò che era meglio dirlo alla madre. Salutò un’altra volta e riprese la strada: cam-
minando più lesto, ora.

Jacopo aveva mangiato certe ciocche d’uva. Il padre, accortosene, lo aveva
agguantato per il collo trascinandolo sull’aia vicino al carro. Poi era andato a stac-
care la frusta annodata a una cavicchia. Ma il ragazzo, invece di aspettare come
altre volte, era fuggito. Minello, se l’avesse raggiunto, gli avrebbe rotto la schiena
o le gambe. Ormai, gli veniva sempre di più quest'idea; ed egli si chiedeva perché
l'avesse gastigato sempre meno del necessario.

[5] Non vedendolo tornare, mandò due dei suoi contadini sottoposti a cercarlo;
i quali, invece, dopo un poco di strada, tornarono addietro dicendo che non lo tro-
vavano. Ma Minello non si calmava, e si mise la frusta al collo. L’avrebbe picchiato
la sera quando doveva tornare a cena; pensando che, se non tornava, avrebbe alme-
no dovuto stare senza mangiare.

Era un uomo alto e magro, con i baffi quasi del tutto bianchi: con la voce nasa-
le; balbuziente; e ogni sera sempre briaco. Allora gli si gonfiava la faccia e non era
possibile parlargli altro che di vino.

[6] La moglie evitava perfino di avvicinarcisi; e, il più delle volte, andava a letto.
Ma, se non era stata in tempo, vedendola egli sospettosa e scontenta, si metteva
a burlarla, facendola inciampare. Oppure, prendendola per un braccio, le faceva
fare una giravolta. Se, poi, si fosse messa a ridere, egli l'avrebbe rimproverata di
divertirsi anche lei con il vino; e se avesse continuato a mostrare che soffriva, egli le
attraventava la prima cosa che gli veniva alla mano.

 

- No, no! Non ti ci voglio qui! Vai, vai al letto, alla tua cuccia!

E sghignazzava; dando pugni a chiunque gli si fosse avvicinato. E sopra a tutto
perdeva la testa quando trovava la moglie a pregare. Allora smaniava, si mordeva le
mani; poi tornava subito indietro e la picchiava.

[7] Jacopo aveva quindici anni, era magro e nel viso assomigliava tutto al padre.
Quando succedevano queste cose, egli, poi, stava male almeno per due giorni,
durante i quali non parlava altro che quando era lontano dal podere. La notte aveva
attacchi di nervi, ma egli non lo diceva; e nessuno se ne accorgeva. Era doventato
sempre più timido e credeva di fare sempre del male; anche quando parlava con
i contadini o se ne stava lontano da tutti per conto suo. Gli pareva che suo padre
potesse comandare qualunque cosa, a chiunque, e sopra suo padre non c’era nessu-
no. Non osava né meno guardarlo, allora.

[8] Già pentito, correndo, di aver tirato quella sassata al cappuccino, cominciò
a piangere. E quando giunse alla siepe di bosso, ci si ficcò dentro. Allora cominciò
a pensare perché anche lui non pigliava le sbornie. Sentiva che avrebbe provato
chi sa quali contentezze, facendo il proprio comodo. La sua paura si tramutava
in uno stato d’animo ilare; ed egli si divertiva di ciò che mezz'ora prima lo aveva
spaventato. Si mise a ridacchiare da solo, immaginando suo padre com'era buffo ad
aspettarlo con la frusta in mano. Stava così bene dentro la siepe, che vi s'accomodò
meglio per rimanerci finché non gli venisse a noia. Tra le radici del bosso c’era il
terriccio nero, pieno di bacherozzoli e di larve; ed egli si divertiva a empirsene le
mani e poi a buttarlo fuori dalla siepe. Quando tornò a casa, era addirittura allegro.
Trovò il padre già barcollante, che per parlare doveva appoggiare ora un braccio e
ora un altro alla casa; rigirandosi sempre per essere sicuro che non c’era nessuno
accanto. Ma quando gli vide la frusta al collo, capì d’essere tornato troppo presto.
Per levargliela, scherzando, fece un salto; poi si mise a fare altri salti in mezzo all’aia,
schioccando la frusta dietro la fila delle anatre; che, non potendo andare troppo
leste, traballavano e inciampavano. Allora Jacopo frustava le gambe di quelle cadu-
te. Poi rimise la frusta alla cavicchia; ridendo e guardando suo padre che scuoteva
la testa per celia. Ma il ragazzo non si sentiva sicuro. Infatti, entrati in casa tutti e
due, Minello si mise la sua testa tra le ginocchia. Il ragazzo ridacchiava ancora, ma
gli pareva che il cuore scoppiasse. Minello aveva già fatto gli occhi cattivi: si capiva
bene perché gli doventavano più limpidi e più chiari. Il ragazzo smise di ridere e
cominciò a divincolarsi. Per tenerlo meglio, Minello lo prese per i capelli e con tutto
il suo comodo lo picchiò a pugni su la faccia. La madre, fattasi coraggio, gli avvin-
ghiò le braccia. Egli, allora, lasciò il figliolo e picchiò lei; cacciandola tra i sacchi del
grano. Jacopo, tremando, cadde in terra con le convulsioni.

[9] Anche fuori, faceva caldo. E c'erano, nella parte più bassa del cielo, certi
nuvoloni che sembravano spuma, sempre più gonfi e più grossi; che doventavano
di fuoco. La finestra era aperta, e quel silenzio che veniva di fuori fece tirare una
bestemmia a Minello; come se lo avesse provocato. La moglie, Dele, tenendosi con
una mano aperta i capelli che le si erano sciolti, andò di fretta in camera, prese un
guanciale e lo mise sotto la testa di Jacopo. Minello gli sbottonò il panciotto. E
quando il ragazzo si riebbe, lo baciò nella bocca. Dele dovette staccarlo, perché
ormai non capiva più niente.

[10] Il giorno dopo, non s’allontanava da lui e da lei; che si guardavano contenti
credendo che egli non volesse più bevere. A tavola egli disse, balbuziendo anche
più del solito:

— Da oggi in poi, mettete sempre l’acqua nel fiasco del vino!

Guardò la moglie come se volesse burlarla della sua maraviglia e poi seguitò:

— Non voglio che diciate che io letico perché bevo troppo! È una storiella che
deve finire; perché se no vi metto al posto tutti e due. Ormai, vedo che ve l’inten-
dete contro di me. Ma giudizio vi ci vuole!

Il ragazzo sorrise, ma la donna non alzava la testa dalla scodella. Egli, allora,
scuotendola per un braccio, le gridò:

- O scema, dico anche a te! Anzi, più a te che a lui!

La donna rispose, sottovoce:

— Ti ho inteso.

— Ben per te! E non me lo fare ripetere due volte.

Ella si alzò e mise l’acqua nel vino. Egli la lasciò fare e quando ella ebbe riposato
il fiasco sopra una foglia di fico, perché non si macchiasse la tovaglia, chiese:

- Dov'è il vino pretto?

— Ce n'è un altro fiasco dentro la madia.

[11] - Va’ a prenderlo.

Dele cercava di non obbedire, e gli domandò:

- E di che ne vuoi fare?

[12] - Credevi da vero che io volessi bere cotesta miscela? Non voglio imporrire
come il legno io! Non lo sai che l’acqua fa imporrire?

Il ragazzo si alzò per andare via da tavola.

— Tu mettiti a sedere; se no, ti piglio a ceffoni. Devo chieder il permesso a te?

[13] La donna aprì la madia e recò l’altro fiasco, tappato con una foglia di gran-
turco ripiegata dentro. E, senza preoccuparsi delle conseguenze, gli disse:

— Bevilo! Ti faccia veleno!
Minello scosse la testa e si grattò un ginocchio. Poi rispose, dopo un pezzo:

— Invece, farà veleno a te che non lo bevi!

— Io mi contento anche dell’acqua.

- E allora perché metti bocca in quel che non ti riguarda? È modo di parlare
cotesto? Ti dovrei insegnare io, a legnate. Ma, com'è vero Dio, te ne pentirai. Bada
se una donna deve parlare così! A me!

Il ragazzo disse:

— Ha ragione la mamma!

[14] Egli aveva ancora i nervi sconvolti, e impallidiva a ogni parola che diceva.
Allora, la donna osò parlare; benché capisse che ormai le cose andavano come il
solito:

— Bada se gli tornano le convulsioni come ieri sera!

— Gliele ho chiamate io, perché gli venissero?

Jacopo le disse:

[15] - Questa volta, anche se fa peggio, non mi verranno.

La madre lo guardò negli occhi, con tenerezza; e si sentì forte anche lei. Minello
li guardò ambedue e si mise a ridere. Allora risero anch'essi, ma senza potersi cal-
mare. Avevano paura, pur volendo sottrarsi a lui. Non ne volevano più sapere. Ella
disse:

— Io non so perché non ci vogliamo bene.

Il ragazzo, sconvolto anche di più da queste parole, smise di mangiare; ficcan-
dosi la punta della forchetta tra i denti, per pulirseli; ma si bucò una gengiva, che
gli fece sangue. Allora andò all’acquaio; per sciacquarsi la bocca. Il padre, senza
voltarsi, gli chiese:

[16] - Che ti sei fatto?

— Niente.

— Come niente? O allora che ci fai costì?

Jacopo, tenendosi il fazzoletto alle labbra, rispose:

— Io non voglio che tu bastoni la mamma!

Dele gli disse:

— Stai zitto! Non ci pensare!

— No, non voglio! Non ti deve far male!

Egli era fuori di sé e si buttò, rotolandosi, sui sacchi pieni di grano.

Il padre lo fissò:
— Che mi vorresti fare?

[17] Il ragazzo girò gli occhi attorno alla stanza, dov'erano gli arnesi da lavoro;
e guardò lui.

- Ti ho capito, sai!

Ma Jacopo si sbatteva in terra, strappandosi di dosso la camicia.

Minello disse alla moglie:

[18]-Fallo alzare. Non vedi che cosa fa? Poi, la camicia gliela devo ricomprare io.

La donna si mise a piangere; ed il ragazzo non levava gli occhi dal padre; che
faceva finta di non vederlo. Allora, la donna disse al figliuolo:

— Esci. Vai a passeggiare su l’'aia.

Egli le rispose:

[19] — Qui da sola non ti lascio!

Il contadino l’alzò di peso, lo mise fuori dell’uscio; e chiuse a chiavistello. Poi si
risedette a tavola, con la testa tra le mani. La donna seguitava a piangere. Minello
disse come per incolparla:

— Egli crede che io ora ti ammazzi.

- È possibile che tutta la vita io la passi così?

— E che colpa ci ho io?

— Fallo entrare quel ragazzo.

— Tu pensa per te. Perché deve credere che io ti voglia ammazzare?

La donna rispose con un accento placido:

— Perché è vero.

[20] Egli empì un bicchiere di vino per sé e uno per lei. Poi riprese il fiasco ed
empì anche quello di Jacopo. E comandò:

— Chiamalo.

La donna aprì l’uscio. Il ragazzo non voleva entrare, non voleva rappacificarsi.
Ma ella lo tirò dentro per la camicia, dicendogli sottovoce che obbedisse. Minello,
senza guardarlo, gridò:

— Bevete tutti e due!

La donna e il ragazzo presero il bicchiere in mano; aspettando. Egli disse, sghi-
gnazzando e strizzando gli occhi:

— Meglio del vino non c'è niente!

E fece ubbriacare anche loro; costringendoli a bevere tutte le volte che egli

beveva; perché, se gli volevano bene, diceva, bisognava che facessero a quel modo.


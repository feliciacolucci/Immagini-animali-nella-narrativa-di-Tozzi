21
UNA SBORNIA

[1] Ora che ho già quarant'anni, mi è venuto voglia di pigliar moglie. È vero che
al matrimonio ci ho pensato parecchie volte, ma non credevo mai di decidermi sul
serio. Son impiegato alle ferrovie, e capo-stazione da molto tempo. Cominciai la mia
carriera in un piccolo paese delle Marche, poi fui mandato in Toscana, poi vicino a
Bologna; ed ora sto a Firenze.

Stasera scriverò a quella che fu la mia padrona di casa qui in Toscana e le
domanderò se è disposta a sposarmi. Glielo dico dopo sei anni che sono qua; e mai
glielo avevo fatto capire. Già io stesso non ci pensavo né meno!

[2] È una vedova, pensionata dalla ferrovia; e credo che io non le sia antipatico.
Lei non è bella: è corpulenta, ha i denti troppo radi e guasti, ha il naso che pare gon-
fio. Ma la sua casa era pulitissima; ed è stata con me molto gentile. Dalla sua finestra
di cucina si poteva vedere la mia, perché ambedue rispondevano in un cortile tutto
incalcinato e stretto. Qualche gatto c’era sempre a miagolare, guardando in su. Le
altre finestre, tutte piccole, avevano davanti una tavola con una fila di testi fioriti,
quasi tutti grandi. Noi ci attaccavamo i panni da asciugare. La signora Costanza,

 

così si chiama quella che vorrei sposare, lavava molto; e assai volte ho perso tempo
stando alla finestra a veder dondolare le sue calze e le sue camicie; le calze tutte
rosse e le camicie di tela greve, con una trinuccia a punta intorno al collo. Quando
ella s’affacciava dalla cucina e mi vedeva, arrossiva.
[3] Ma ora, forse capisco perché non ho mai pensato a parlarle d'amore. M’è
successo così altre volte: mi sono innamorato dopo parecchio tempo, quando non
ero più vicino. Ma, questa volta, ci penso davvero; e mi meraviglio d’essere stato
zitto. Quando tornavo a casa, la trovavo, se non era già buio, a leggere; ella leggeva
sempre lo stesso libro da anni e anni: I tre Moschettieri. Alcune pagine erano gialle
d’unto; ma il libro era stato fasciato con un giornale. Quando mi vedeva, lo posava,
e accarezzava il gatto sonnecchiante su le sue ginocchia.

— Buona sera!

— Ben tornato. È stanco?

— Non poco.

— Vuole accendere il lume?

[4] — Grazie: i fiammiferi ce li ho.

Mi frugavo in tasca, cavavo un fiammifero di legno e lo sdrusciavo in terra per
ché il muro era stato ripulito quando ci tornai io. In camera trovavo la lucernina.
Ah, pensavo sempre alla luce elettrica della stazione! Mi cambiavo la giubba, mi
lavavo le mani; e andavo in salotto a mangiare. La signora Costanza, puntuale,
m'aspettava a sedere. Il gatto s'era già accovacciato tra le nostre due sedie. E si
cominciava. Quando mangiavo alla trattoria per far più presto, pensavo sempre
a quel salotto, e la signora Costanza si sentiva così sola che se non fossero state le
ciarle sarebbe venuta a vedermi alla stazione prima che finisse il mio orario.

[5] Ma mai c'eravamo detto niente: non credevo né meno di esserle amico.
Credo che, almeno in principio, ella provasse una certa diffidenza di me e anche
disinganno. Io la vedevo molte volte triste, e mi pareva che invecchiasse; ma non
pensavo a farle continuare quel tentativo di sorriso malinconico più della miseria
e della malattia. Nel mezzo del salotto c’era un tavolino ovale con un ricamo qua-
drato, di lana, a frange, verde e rosso; e sopra questo una campana di vetro, con
un passerotto imbalsamato; le due tendine erano divenute quasi gialle. Per tornare
un passo a dietro, bisogna dica che la signora Costanza s’affezionava specialmente
alle bestie e aveva ancora un piccione così agevole e buono che tutte le mattine
saltava sul suo letto beccandole la bocca; un piccione che non la lasciava mai per
tutta la casa. Ella lo alzava e lo accarezzava; esso tremava fra le sue mani, guardava
non si sa se lei o la stanza con gli occhi dolcissimi. Aveva anche un gallettino a cui
non volevano spuntar le penne; il quale dormiva tra le gambe del gatto; e pigolava
sempre quando andavamo a mangiare.

[6] Talvolta, fumavo il mio mezzo sigaro senza alzarmi da sedere, leggendo il
giornale. La signora Costanza mi domandava sparecchiando:

— È vero che una ragazza è stata uccisa con quindici coltellate? È vero che rico-
mincia la guerra?

Ma se il piccione le saltava su le spalle, allora si metteva a parlare con lui. Io ne
provavo un effetto curioso, ma indefinibile; ed ero così abituato a queste cose che
quando non avvenivano avevo sempre brutti presentimenti, quantunque non sia
superstizioso.

[7] È una cosa ridicola: sono andato a ritrovare le lettere e le cartoline illustrate
che ho ricevute da lei. Le sue lettere me la ricordano in un modo perfetto, senza
leggerle. Di ciascuna ricordo confusamente quel che c’è scritto, ed ora mi suscita
un sentimento che rassomiglia al benessere. Sì: ecco lei, il suo bicchiere di vetro
verde, a calice, il fiasco del vino, le bucce di mela; e quel suo masticare lento che
ella propose a me come un esempio, perché digerivo male.

[8] Ma ora sono certo ch’ella mi ha amato sempre! Ma è evidente! Perché non
mi ha mandato mai via? Perché mi disse che non avrebbe preso a retta nessun altro?
Ma, no, d’altra parte mi sembra impossibile; non può esser vero. Che ne penseran-
Ma, no, ormai è troppo tardi;

 

no al paese? Ci saranno sempre i colleghi che lasciai?
sarebbe inutile ch'io le scrivessi.

[9] Eppure i cinque anni passati con lei sono indimenticabili; e andrò qualche
volta a rivederla. E se fosse morta, e se fosse malata? Quanta polvere, allora, su la
campana di vetro, con quel passerotto mezzo sfondato dall’impagliatura, con le
zampette sopra uno stecco a forcella, col piedistallo rotondo e nero. E il piccione
morirebbe di fame? E il gatto scenderebbe nel cortile? Anche prima, quel salotto
mi dava una sensazione di tristezza che durava lungo tempo: aveva qualche cosa di
funebre e anche di sinistro, e dalle tende la luce diveniva dolorosa. Io aprivo subi-
to le finestre perché entrasse l’aria; ma il salotto rimaneva nondimeno sempre lo
stesso. Non ci sono mai stato senza inquietudine, pur sentendo nelle altre stanze la
signora Costanza. Ma qualche volta ne provavo un buon senso di pace; e mi veniva
voglia di addormentarmici.

[10] Eppure, quando pagavo la mia mesata, andavamo in quel salotto; ed a
pagare così puntualmente ci ho sempre provato un orgoglio che è forte come un
piacere. Dopo fischiettavo ed ero allegro.

Ma perché la signora Costanza vi andava a piangere qualche volta? Oh, le pagi-
ne dei Tre moschettieri inumidite dalle lacrime! Sembrava che si commovesse anche
il viso di d’Artagnan: faceva proprio quell’illusione. Ed io che non le ho mai chiesto
perché fosse così piena di dolore! Mi contentavo della spiegazione che tutti me ne
avevano data a gara: non s'era più consolata del suo povero marito.

[11] Quelle lacrime invece mi facevano pensare che anch'io invecchiavo a fretta
e che presto sarei morto. Allora provavo su per le braccia lo stesso effetto che fanno
le scintille dell'apparecchio telegrafico quando è temporale. Non c’era che il mio
berretto rosso, quantunque untuoso, con tre righe d’oro, i miei attestati di buon
servizio; oh, tutte queste cose non si dimenticavano di me! Aprivo il cassettone e
guardavo questi fogli, poi prendevo le fotografie del mio fratello e della mia sorella:
allora mi pareva ch’essi vivessero tanto, con una intensità che mi faceva invidia,

 

quasi odio; e che a me non fosse stato mai possibile: io non ero che un sopraddipiù
accanto a loro. Ma li amavo, li amavo, fino a sentir il mio cuore battere più forte. E

  

mi veniva da piangere. Ma pensando, che, di là, la signora Costanza aveva fatto lo
stesso per un morto, pensavo che io non dovessi piangere per non portarmi qualche
sventura. Io stesso pensavo di essere la disgrazia della signora Costanza. Ma a
sorridere non mi riesciva; e restavo con uno sconforto indeterminato e confuso; e,
allora, mi veniva voglia di tornare subito in servizio. Pigliavo il cappello e uscivo. Il
paese, Poggibonsi, la sera era molto rumoroso; i caffè si empivano. Il fiumiciattolo
che passava sotto il ponte presso la stazione scrosciava tra i sassi. Le ragazze a brac-
cetto mi sfioravano con i gomiti; i ragazzi m’urtavano. Qualcuno, da una bottega,
mi chiamava a bere. Io rispondevo sorridendo e, secondo il caso, togliendomi il
cappello e provando un piccolo brivido quando era qualche signore. A metà della
strada, vedevo la finestra di cucina dove certo era la signora Costanza; e allora
tornavo a dietro. Ma pensando a lei, qualche volta burlandomene; perché il suo
viso magro e angoloso doventava goffo e si gonfiava. Oh no, per tornare in servizio
sarei stato troppo stanco; mi girava la testa! E come avrei potuto fare se c’era il mio
compagno di turno? Avevo lasciato tutto bene all’ordine, non era avvenuto niente;
e l'ispettore mi aveva dato la mano, sentendomi ebbro sotto gli sguardi dei miei
subalterni ch’io guardavo accigliato nervosamente, quasi che la pelle intorno agli
occhi si fosse contratta da sé.

[12] Allora, passeggiavo, per quelle strade più solitarie, dove si sentivano con-
versare soltanto le donne e strillare qualche ragazzo in fasce. Un organetto a man-
tice suonava sempre dentro un’osteria, il cui lumicino rosso aspettava gli avventori.
Passando dinanzi, si sentivano le bestemmie mescolarsi, quasi fondersi, con quel
suono allegro e stridulo che pareva la risata di un becero. Uscivo un poco fuori
del paese, incontrando i contadini che tornavano con i bovi. Qualche donna a una
finestra, qualche uomo silenzioso a fumar su l’uscio di casa. I campi, molto più alti
della strada costruita tra due muri laterali, si coprivano di ombre; i cani abbaiavano,
i rumori della gente si attenuavano. Tornavo in dietro. Salivo in casa mia e speravo
che la signora Costanza fosse andata a letto; ma invece era là, accanto a quel salotto,
a leggere il libro dei sogni; mentre i Ze moschettieri erano chiusi nel mezzo della
tavola, con un ferro da calza dentro per segnale delle pagine lette.

[13] Io passavo oltre, fingendo che non l’avessi voluta disturbare; ella alzava la
testa come per invitarmi a sedere, ma non osava. Io ci provavo un piacere crudele
a vederle far quell’atto; e allora, anche se prima avessi avuto voglia di conversare,
non mi sarei fermato più, soddisfatto di comportarmi e di trattarla così. Prima di
addormentarmi, immaginavo che mi desse noia leggendo; e sì che non bisbigliava
né meno! Ma non importa; era un pretesto perché io soffocassi ogni sentimento di
amicizia; la quale ormai era innegabile. Tra me e lei era nato qualche cosa, quantun-
que fosse sempre quella del primo giorno.

[14] Qualche volta mi veniva voglia di schernirla perché teneva tutte quelle
bestie in casa; e supponevo che anche a me volesse bene come a loro. Allora, la
guardavo con collera.

- Che ha stamani, signor Vincenzo?

Io capivo di sbagliare, ero più contento e le sorridevo.

[15] Ma, infine, insomma, perché m'è venuta la decisione di sposarla? E che
penserà di me? Ora tutto ciò ch'io le dicevo crederà che fosse il principio del
mio amore; e ciò mi dispiace. Scommetto che si ricorda benissimo di me, e che
crede ch'io voglia burlare. Come faccio a farglielo credere subito? No, non posso
incaricare nessuno; e, allora, andrò da me. È meglio che scrivere: scommetto che
l'impiegato postale aprirebbe la lettera. Una lettera alla signora Costanza! Ma noi
saremo felici; ne son certo. Dio mio, perché non ci ho pensato prima? E il piccio-
ne, che ormai sarà vecchio? E il gatto? Tutto qui in questa casa; in casa mia. Se
avremo qualche figlio, ci vorremo bene anche di più. Mi farò un ritratto anche io
e lo manderò ai miei fratelli. Oh, quanto l’amerò! Tutto l’amore che non ho mai

 

avuto. Come sarò commosso quando le dirò: Signora Costanza, vuole essere la mia
sposa? E lei mi risponderà... come mi risponderà? Non me lo so immaginare. Ma

saremo tanto contenti tutti e due! Sì, sarò commosso dicendole: Io non potevo star

 

senza tornare in questa casa! E lei si metterà a piangere; ci scommetto, si metterà a
piangere. La farò piangere io.
[16] Costanza era morta, ma i suoi parenti hanno lasciato intatto quel salotto. Il
piccione era zoppo: l'ho visto.

Prima di risalire in treno, i miei compagni mi hanno portato a bevere; e poi che
io mi vergognavo di dire perché ero tornato, anzi avevo dato ad intendere ch’ero
tornato soltanto per rivedere loro, m'hanno fatto prendere, per festeggiarmi, una
sbornia immensa, una sbornia che è doventata proverbiale. Non so come ho fatto:
è la prima e il vino m'andava giù a litri.

14
CREATURE VILI

[1] Non est creatura tam parva
et vilis, quae Dei bonitatem
non repraesentet.

De Imitatione Christi

[2] C'ero soltanto io e le cinque ragazze tutte insieme in uno dei sofà. Lina faceva
un ricamo a seta verde: pallida e malaticcia, con un vestito di velluto color ciliegia.
La Francese le era seduta quasi addosso: con la bocca tinta come se fosse sporca
e i capelli biondi, a zazzera. Eva, la meno brutta, molto scollata, con le calze color
nocciola e una veste a righe bianche e celesti. Fanny con un vestitino da bambola,
color rosa, i capelli sciolti, cinti da un nastro attorno alla testa: piuttosto magra e
incipriata. Sara, un’ebrea, con molti capelli: con i piedi sopra il sofà e un libro su
le ginocchia.

[3] Già, salendo le scale, stupivo di sentirmi non solo appagato, ma anche pieno
di serietà. Mi ero seduto un poco in disparte; e, fumando una sigaretta, mi guardavo
nello specchio ch'era nella parete dinanzi. Anche perché non mi veniva niente da
dire, e volevo comportarmi da persona pratica.
Tutte le ragazze mi avevano dato una occhiata; poi, avevano continuato a parlare
come se non ci fossi.

La Francese disse, aggiustandosi una calza:

[4] - Come hai gli orecchi piccoli, Lina! Sai che portano fortuna?

— Me lo dicono parecchi. Anche mia madre li aveva così.

-I più grossi sono i miei! — disse Eva ridendo.

[5] - Io - disse Fanny - non ho niente che somigli né a mio padre né a mia
madre.

Lina spianò sopra un ginocchio la tela del ricamo.

- È tanto tempo che non rivedo più mia madre. Prima le scrivevo; ma, da qual-
che anno, ho smesso.

[6] — Io — disse Fanny — a casa mia stavo molto bene. I miei sono benestanti. A
Genova, hanno una specie di palazzo con un giardino abbastanza grande. Allora
ero onesta; ossia avevo un amante solo, che diceva di volermi sposare.

— Come fa freddo, stasera! — esclamò Eva, con la sua voce stridula e dolce.

[7] Sara alzò la testa dal libro e la guardò; ma non aprì bocca.

 

Allora, Lina soggiunse:

— Anche i miei, a Parma, avevano una bella casa. Le mie sorelle, prima che io me
ne andassi via, non avevano preso marito.

— Lo, a Lione, ci stavo tanto volentieri. — disse la Francese.

— Io mi ricordo di Venezia! — disse Eva.

— Ma voi non vi ricordate niente delle vostre famiglie? — chiese Fanny.

— Oh, di tante cose! — rispose Lina.

— Anch'io!

— Anch'io! — risposero, l’una dopo l’altra, Eva e la Francese.

[8] — Se i miei genitori sapessero la vita che faccio e dove mi trovo — continuò
Fanny - morirebbero. Povera gente!

- E nonti spiace? — chiese la Francese.

- Ormai non c'è più tempo!

Io cominciavo a vergognarmi, ed evitavo di guardarle. Ma Eva chiese, come per
dirle un’insolenza:
— Ti sei pentita?

[9] — Fanny scosse la testa, e disse molto seriamente:
— Tutt'altro!

- Se io trovassi uno — disse Lina — che mi portasse via di qui!
— Ma non capita mai!

— Da vero!

Io chiesi, rivolgendomi a Lina:

— Gli vorresti bene?

- E perché no? - mi rispose Eva.

[10] - Noi ci si affeziona più delle altre donne — spiegò Fanny.
— Non ci credi? — mi domandò Eva, per celia. Allora io risi.

 

 

Ma Fanny s'ostinava a convincermi che era vero:

— Io ti do la mia parola d’onore, se capissi che tu mi volessi bene... che uno mi
volesse bene, non dubitare che non gli farei né meno un torto!

Sara smise di leggere, come se non volesse farsi pigliare a gabbo.

[11] - Non mi conosci, allora! Quando avevo sedici anni andavo in chiesa e
mi confessavo. E non avrei mai pensato che sarei finita così. T’assicuro che non è
colpa mia.

Ma Sara, invece di rispondere, si rimise a leggere; accomodandosi meglio sul
sofà. La Francese si stirò i fianchi, scosse la zazzera che pareva d’oro; e disse:

— Io ti credo.

— Ecco; tu capisci più di tutte.

[12] Eva e Lina risero forte. Poi Lina disse:

— Perché vuoi vantarti tu? Noi eravamo tre sorelle, e io sola sono differente
a loro. Se volessi io, a casa mi riprenderebbero. Ma non ci andrei né meno se mi
ammazzassero. Mio padre, a Parma, è conosciuto e rispettato. È un galantuomo.
Aveva un cavallo piccolo e mi portava sempre con sé; perché non voleva che io
escissi sola. Le mie sorelle erano doventate gelose di me. Alla fine, non mi potevano
più vedere. E se sapessero la vita che faccio, sarebbero contente. Io, invece, cerco di
nascondere ogni cosa, per rispetto a mio padre. E se sapeste come gli voglio bene!
Nel baule, porto sempre la sua fotografia, e un giorno spero di rivederlo, se non
morirà presto.

[13] Poi, Lina bestemmiò; e disse una parola oscena. Allora Eva raccontò:

—Io non ho più nessuno... Mi ricordo soltanto che mia madre voleva farmi fare
la maestra... Ma non avevo voglia di studiare... A tredici anni avevo già avuto una
bambina... Poi sono dovuta scappare dalla mia città, perché mia madre mi voleva
rinchiudere in un convento... Poi sono stata in una casa di correzione... Ma poco
tempo, perché riuscii a scappare; e trovai uno che mi ha tenuto con sé quattro anni.
Quando gli venni a noia non sapevo come vivere... Ho fatto la canzonettista, ma
non mi piaceva... Ho cantato due anni, ma la voce non mi si prestava...

La Francese, quasi per non essere da meno delle altre, disse:

[14] - Io ho girato tutta l'Europa. Ho viva soltanto la madre, a cui mando ogni
‘mese quanto posso; perché mi tiene con sé un figliolo, ch'è già passato a comunio-
ne. Io non l'ho più visto. Ed egli crede ch'io sia morta. Da principio gli avevano
detto che il babbo suo mi aveva portata in America.

Fanny disse:

— Io non ho mai fatto figlioli. Ma se n’avessi uno ringrazierei Dio.

- E perché? — io chiesi.

[15] - Perché tutti si ha il bisogno di voler bene a qualcuno.

Fanny mi aveva risposto male, quasi con risentimento. Ed ella seguitò come per
rimproverarmi:

[16] - Tu mi vedi vestita così, e non pensi che anch'io sono una donna come

 

tutte le altre. Quando mi viene in mente che oggi avrei potuto passeggiare nel mio
giardino, dove ora sono invece quelli della mia famiglia, perdo la pazienza. E soffro!
Ho fatto di tutto per dimenticare, e magari ci fossi riuscita! Da prima, piangevo e
mi disperavo; perché non riuscivo a rassegnarmi. Ed ora, benché ci abbia fatto un
poco l’abitudine, invidio quelli che non stanno come me. Ma nessuno mi verrebbe
ad aiutare.

— Perché non torni a casa?

Fanny prese un tono come di provocazione:

— Credi che mi prenderebbero? Ormai mi si vede anche dal viso il mio mestiere.
E basterebbe che uno della mia famiglia me ne facesse allusione, perché io ande-
rei via un’altra volta. So bene come mi accoglierebbero. E loro hanno ragione. Ci
dovevo pensare prima.

Eva non rideva più, e disse:

[17] - Se non ti sentivi forte abbastanza, dovevi capirlo!

Lina rispose con un'ironia offensiva:
— Se non sbaglio, abbiamo avuto tutte la stessa fortuna.

[18] Ma la Francese chiese a Sara:

— Che leggi tu?

— Un romanzo.

— È bello?

— Così e così — rispose Sara per non dire a lei quali emozioni il libro le dava.

— Chi è l’autore?

— Non lo so.

— Perché non guardi chi è?

[19] - Come sei noiosa! Perché non mi lasci stare? È una curiosità buffa da
vero!

— Fammi vedere il titolo.

Sara le porse il libro, e la Francese lesse il titolo. Poi disse, con sprezzo:

[20] — Lo conosco anch'io — e fece una spallucciata.

Sara si rimise a leggere. Lina piegò la tela: aveva ricamato un quadrifoglio. Eva
le chiese, fingendo che gliene importasse:

— Perché non ne fai uno a me?

- Domani.

— Anche a me, — disse la Francese, sapendo che facevano soltanto per discorrere.

— Anche a te.

[21] - Io ho già sonno, — disse Eva, e appoggiò la testa al muro.

Anch'io, senza volere, ricordavo mio padre e mia madre, e come il tempo della
mia vita era passato presto; quanto ora mi ci voleva a respirare. Guardavo il rica-
mo; e Lina, accortasene, mi sorrise con simpatia. Avevo affatto dimenticato di che
genere era il luogo dove mi trovavo; e mi sentivo pieno di tristezza. Vidi che le dita
di Fanny, benché non fossero fatte male, somigliavano, muovendosi, alle zampe dei
granchi; mentre non sapevo se i suoi capelli, giù per le spalle, erano finti o veri. Sara
si era nascosta il viso con le mani, e la Francese s’era voltata verso Eva.

[22] I miei ricordi avevano un senso doloroso, sempre più acuto. Non capivo
perché le cose mi paressero tutte tragiche: come quando è avvenuto un omicidio
sotto i nostri occhi, e noi si resta con l’animo sorpreso. Mi chiedevo a quale delle
cinque ragazze avessi più fiducia; ma non trovavo nessuna differenza. Fanny era la
più giovine e forse la più buona, ma anche Lina mi piaceva; e quel suo ricamo mi
faceva immaginare la sua casa a Parma. Anche per le altre trovavo qualche motivo
da non sentire nessuna repugnanza e nessuna diffidenza. Io era sempre più disposto
a giustificarle. Anzi, addirittura esaltato del mio sentimento. E allora venne anche
a me il desiderio di confidarmi, ma non ero capace; non avrei potuto parlare di me
e della mia famiglia, come loro. Avevo anch'io la stessa nostalgia, quasi lo stesso
rimorso, della casa lontana; ed ero contento di sentire un’amicizia così improvvisa
e spontanea. Non m’ero mai trovato altrettanto disposto con tutto il mio animo; né
mai inteso così bene come con quelle cinque ragazze. I loro discorsi mi obbligavano
ad essere buono e pieno di rispetto; ed io le avrei difese contro chiunque; anche
invogliato di far capire tutte queste cose che provavo. Allora, Fanny, che fu la prima
ad avvedersene, mi disse sorridendo con delicatezza:

— A che pensi?

— Io?... A niente!

— Ti vedevo così serio!

[23] - Si deve mettere a cantare? — chiese Lina.

Fanny era quella che aveva più curiosità, ma temeva anche d’infastidirmi.
Tuttavia, si sentì così sicura che non si ritenne dal dirmi:

—Io e tu c'intendiamo anche dagli occhi. Bada, sai, non credere ch'io voglia farti
pensare soltanto a me! Qui dentro siamo tutte eguali.

Disse la Francese:

[24] Io non so che ti passa per la testa!

L'altra rispose:

— Credi ch'io non indovini le persone?

[25] Eva, benché fosse la più frivola, mi guardò come per assicurarsi di quel che
aveva detto Fanny; e Lina mi fissava gli occhi addosso; meravigliata. Anche Sara
mi guardò, ma sul suo viso non scomparve del tutto il segno di quel che pensava
leggendo. Ella contrasse un poco le ciglia, e parve che volesse chiudere il libro. Ma
sbadigliò; e, non trovando niente da dire, ricominciò da capo a leggere; però con
meno attenzione di prima. Ora si vedeva bene che teneva gli orecchi a quel che
dicevano, prendendo dentro di sé anche lei parte alla conversazione. Fanny non
mi lasciava mai con gli occhi, ed io n’ero così imbarazzato che avrei voluto esser
solo. Lina chi sa quel che voleva dire, perché più d’una volta fece l’atto di parlare.
E, siccome la Francese le era la più vicina, tutte le volte che vedeva quell’atto delle
sue labbra, sghignazzava.

[26] — Ma che hai da ridere? — chiese Eva, perché ella sola voleva ridere. Invece
di risponderle, la Francese, fece una risata anche a lei; un poco più lunga. Allora
Eva si rimise di buon umore, sebbene non riescisse ancora a raccapezzarsi chi fosse
quella più disposta a sentirsi come lei. E le tentò tutte, guardandole e storcendo la
bocca; poi chinò la testa quasi dentro al seno, e continuò il suo sorriso silenzioso.

[27] - Stamani ho pianto tanto. — disse Fanny.

— Un giorno per ognuna, tocca a tutte. Ieri piansi io — rispose Lina.

— Ma io almeno un'ora; mentre aspettavo la pettinatrice.

- Io due ore, prima che andassimo a mangiare.

— E vi pare parecchio? — dimandò la Francese.

— Io non dico questo! - ripose Fanny.

- E, allora, perché lo raccontate? Se voi sapeste quanto ho pianto io!

[28] Eva si guardò la punta delle unghie; poi le scarpette di raso chiaro, color
topo. Sara si scosse tutta, con un brivido; poi disse:

[29] - Sarebbe meglio tenere nascosti i nostri segreti! Agli altri importano poco!

— Io dico sempre la verità - dichiarò Fanny. — Farò male, ma non mi riesce a
stare zitta.

Eva la guardava, ridendo con quel suo sorriso ch’ella poteva crescere o scemare,
come la voce.

[30] Io sentivo ormai affetto per tutte e cinque: dentro di me si erano potute
purificare; e io, forse, avevo imparato quel che prima non sapevo. Era un nuovo
sentimento; e mi proponevo di non perderlo mai. Sentivo che era possibile, benché
avessi paura che non mi credessero. Forse, se ci fosse stata soltanto Fanny, a lei
avrei potuto parlare; perché ella era, a tratti, la mia fidanzata e anche la mia sorella.
Ma com'era possibile che Eva, magari, non se n’offendesse? E perché io dovevo
preferire Fanny alla Francese e a Lina? Perché non ero stato capace di far lasciare
il libro a Sara, che non mi aveva dato tutta l’importanza che io volevo meritare per
la mia sincerità verso di loro? Perché non m’aveva contracambiato?

[31] Ma l’uscio si aprì, e un signore anziano, con i baffi lunghi e ben tenuti,
salutò togliendosi il cappello.

Il mio sogno disparve, come una bolla d’acqua saponata: restò soltanto l’in-
dignazione e il risentimento contro costui: e me ne andai subito, per non starci
insieme.